Οι Γκλέιντερς φτάνουν σε ένα εγκαταλελειμμένο παζάρι όπου έρχονται αντιμέτωποι με Κρανκς , ανθρώπους ζόμπι μολυσμένους από τον ιό της Λάμψης .
Ενώ τους αντιμετωπίζουν και στην πορεία τους ξεφεύγουν , ο Ουίνστον μολύνεται από έναν από αυτούς .
Το πρωί , βρίσκουν μια πόλη σε ερείπια , αλλά βλέπουν και πως η WCKD ακόμα τους ψάχνει .
Η μόλυνση του Ουίνστον χειροτερεύει και αναγκάζει τους υπόλοιπους να τον αφήσουν πίσω να πεθάνει . Όταν οι άλλοι φεύγουν , εκείνος πυροβολεί τον εαυτό του για να αποτρέψει τη μεταμόρφωσή του από τον ιό σε Κρανκ .
Οι Γκλέιντερς συνεχίζουν να διασχίζουν την έρημο μέχρι το βράδυ , όπου ενώ κοιμούνται , ο Τόμας ξυπνά και βλέπει τα φώτα ενός οικισμού σε απόσταση .
Καθώς μια καταιγίδα ξεσπά , τρέχουν προς ένα εγκαταλελειμμένο κτίριο για να προστατευτούν .
Καταφέρνουν να εισέλθουν στο κτίριο , μόνο και μόνο για να ανακαλύψουν πως είναι γεμάτο με αλυσοδεμένα Κρανκς .
Εκεί , οι Γκλέιντερς γνωρίζουν την Μπρέντα και τον Χόρχε , ο οποίος ηγείται ενός επικίνδυνου συγκροτήματος επιβιώσαντων και χρησιμοποιεί τα Κρανκς ως φύλακες . Όταν καταλαβαίνει πως τα παιδιά έχουν δραπετεύσει από τη WCKD και ψάχνουν το Right Arm , η Μπρέντα και ο Χόρχε αποφασίζουν να τους οδηγήσουν εκεί , εγκαταλείποντας τους υπόλοιπους της δικής τους ομάδας .
Λίγο αργότερα , η WCKD καθοδηγούμενη από τον Τζάνσον , εισβάλλει στο μέρος αλλά ο Χόρχε φροντίζει να το ανατινάξει με τους στρατιώτες να βρίσκονται μέσα , ενώ αυτοί το σκάνε σε διπλανό κτίριο .
Ωστόσο , ο Τόμας και η Μπρέντα μένουν πίσω παγιδευμένοι .
Καταφέρνουν να ξεφύγουν από τα Κρανκς , με την Μπρέντα όμως να μολύνεται .
Ο Τόμας βιώνει μια αναδρομή στο παρελθόν όπου εκείνος και η Τερέσα δούλευαν με τη WCKD και εκείνος προσπαθούσε να την προειδοποιήσει για τα σχέδια της WCKD , με αποτέλεσμα οι δυο τους να χωριστούν από τους στρατιώτες .
Καθώς ο Τόμας και η Μπρέντα επανενώνονται με τους υπόλοιπους , ο Χόρχε ανακρίνει τον Μάρκους , έναν επιβιώσαντα ο οποίος δουλεύει κρυφά για την WCKD , ο οποίος τους αποκαλύπτει πού βρίσκεται το Right Arm .
Η ομάδα φτάνει επιτέλους στο στρατόπεδο ανακούφισης του Right Arm , όπου βρίσκονται και άλλοι αθώοι επιβιώσαντες .
Γνωρίζονται και χαιρετιούνται με τον Βινς , τον υπεύθυνο του στρατοπέδου , ο οποίος είναι και αυτός που θα αποφασίσει αν μπορούν να μείνουν εκεί ή όχι .
Καθώς η μόλυνση της Μπρέντα χειροτερεύει , ο Βινς απειλεί να την πυροβολήσει αλλά τον σταματάει η Μαίρη Κούπερ , μια επιστήμονας που δούλευε παλιά για τη WCKD .
Η Μαίρη αποκαλύπτει πως ο πληροφοριοδότης τους τόσο καιρό ήταν ο Τόμας ( έστω κι αν αυτός δεν το θυμάται ) και αυτές οι πληροφορίες ήταν που βοήθησαν το Right Arm να καταστρέψει την πλειοψηφία των παράνομων δραστηριοτήτων της WCKD .
Καθώς η Μαίρη σταματά την εξάπλωση της μόλυνσης της Μπρέντα χρησιμοποιώντας ένα ένζυμο το οποίο παίρνει από το αίμα του Τόμας , η Μαίρη εξηγεί πως αυτό το ένζυμο μπορεί να συλλεχθεί μόνο από αυτούς που έχουν ανοσία στον ιό και δεν μπορεί να κατασκευαστεί .
Οι διαφωνίες με την Άβα για τις μεθόδους συλλογής και προσπάθεια παρασκευής του ενζύμου ήταν αυτές που οδήγησαν τη Μαίρη στο να αποχωρήσει από τη WCKD .
Εκείνο το βράδυ , η Τερέσα ενημερώνει τη WCKD για το πού βρίσκονται πιστεύοντας πως τα κίνητρα της WCKD είναι καλά , με αποτέλεσμα η WCKD να φτάσει στο στρατόπεδο .
Η Άβα και ο Τζάνσον φτάνουν και αντιμετωπίζουν το Right Arm , οι στρατιώτες συλλάβουν τους επιβιώσαντες - ανάμεσά τους και οι Μίνο , Σόνια και Άρις - για να τους οδηγήσουν πίσω στις εγκαταστάσεις της WCKD , ενώ ο Τζάνσον πυροβολεί και σκοτώνει τη Μαίρη .
Αφού ο Τόμας και το Right Arm αποκρούν τους στρατιώτες της WCKD , η Άβα , ο Τζάνσον και η Τερέσα φεύγουν με τους επιβιώσαντες που συνέλαβαν .
Με μόλις λίγους επιβιώσαντες να απομένουν , ο Τόμας σχεδιάζει να διεισδύσει στη WCKD και είναι αποφασισμένος να σώσει τους φίλους του .
Οι υπόλοιποι συμφωνούν να βοηθήσουν και ετοιμάζονται για επίθεση .
Στις 13 Οκτωβρίου 2013 , ένα χρόνο περίπου πριν την κυκλοφορία του Λαβύρινθου , δημοσιεύθηκε πως η Fox είχε αρχίσει ήδη να δουλεύει πάνω στις Πύρινες Δοκιμασίες .
Αποκαλύφθηκε πως ο Τ.Σ .
Νόουλιν - ο οποίος είχε δουλέψει πρόσφατα στην καινούρια ταινία Fantastic 4 - θα έκανε την προσαρμογή του σεναρίου , ενώ ο σκηνοθέτης Ουές Μπαλλ θα επέστρεφε και θα είχε και την επίβλεψη του σεναρίου .
Η τόσο πρώιμη ανάπτυξη των Πύρινων Δοκιμασιών έδειχνε πως η Fox ήταν αισιόδοξη για την πιθανή επιτυχία του Λαβύρινθου .
Στις 19 Νοεμβρίου 2014 , ο Τζον Πισάνο επιβεβαιώθηκε πως θα επέστρεφε για να συνθέσει τη μουσική της ταινίας , ενώ ο σχεδιαστής πλασμάτων Κεν Μπαρθχέλμεϊ , επέστρεψε για να σχεδιάσει τα « Κρανκς » .
Στις 26 Σεπτεμβρίου 2014 , ο Έινταν Γκίλεν προσλήφθηκε για τον ρόλο του Τζάνσον , επίσης γνωστό ως Rat-Man , ενώ στις 30 Σεπτεμβρίου 2014 , η Ρόζα Σαλαζάρ υπέγραψε για τον ρόλο της Μπρέντα .
Μέσα στις επόμενες λίγες μέρες , ο πρωταγωνιστής της ταινίας Ένα καλοκαίρι , Τζέικοπ Λόφλαντ και ο Τζιανκάρλο Εσποσίτο προστέθηκαν στο καστ για τους ρόλους των Άρις και Χόρχε αντίστοιχα .
Η Ναταλί Εμμανουέλ προσλήφθηκε για τον ρόλο της Χαριέτ , συν-αρχηγός της ομάδας Β , στις 22 Οκτωβρίου 2014 , και η Κάθριν ΜακΝαμάρα ως η άλλη συν-αρχηγός στις 22 Δεκεμβρίου .
Στις 3 Νοεμβρίου 2014 , υπήρξαν δύο προσθήκες στο καστ με την Λίλη Τέιλορ να αναλαμβάνει τον ρόλο της Μαίρη Κούπερ , μιας « γιατρού που βοηθά τον Τόμας και τους Γκλέιντερς » , και τον Μπάρι Πέπερ στον ρόλο του Βινς , « ενός επιβιώσαντα , ο οποίος είναι ένας από τους τελευταίους εναπομείναντες στρατιώτες μιας θρυλικής μονάδας με το όνομα Right Arm » .
Στις 25 Ιουλίου 2014 , ο Μπαλλ ανακοίνωσε στην Διεθνή Comic-Con του Σαν Ντιέγκο πως τα στούντιο ήθελαν να ξεκινήσουν τα γυρίσματα το Φθινόπωρο του 2014 , εάν η προκάτοχος ταινία έχει επιτυχία όταν θα έβγαινε στις αίθουσες .
Στις 31 Αυγούστου 2014 , ο Μπαλλ ανακοίνωσε πως ήταν « περίπου εννέα εβδομάδες εκτός προγράμματος για τα γυρίσματα » .
Αποκάλυψε επίσης πως « βρισκόμαστε τώρα στο Νέο Μεξικό . Έχουμε το προσωπικό και τα σκηνικά .
Καλύπτουμε ταχύτατα τον χαμένο χρόνο γυρισμάτων .
Τα σκηνικά έχουν κτιστεί .
Αρκετό από το ίδιο πλήρωμα που είχαμε στην πρώτη ταινία επιστρέφει .
Το περισσότερο καστ επίσης , εκτός από αυτούς που είχαν σκοτωθεί [ στην πρώτη ταινία ] .
Το σενάριο πραγματικά προχωράει καλά » .
Μια εβδομάδα αργότερα , ο Μπαλλ είπε στο διαδικτυακό BuzzFeed πως « έχουμε τα σκηνικά , το πλήρωμα , ο Ντίλαν [ Ο'Μπράιεν ] θα είναι πίσω σε μερικές εβδομάδες , κτίζουμε σκηνικά και το σενάριο είναι γραμμένο .
Είναι λίγο σαν μια κούρσα αυτή τη φορά επειδή είμαστε προσεκτικά αισιόδοξοι , αλλά είμαστε ενθουσιασμένοι με το γεγονός πως θα κάνουμε κάτι το οποίο είναι πολύ πιο εκλεπτυσμένο , πιο ώριμο και πραγματικά δημιουργούμε ένα έπος εδώ » .
Τα γυρίσματα ξεκίνησαν στις 27 Οκτωβρίου 2014 μέσα και γύρω από την πόλη Αλμπουκέρκη του Νέου Μεξικού και ολοκληρώθηκαν στις 27 Ιανουαρίου 2015 , διαρκώντας συνολικά 94 μέρες .
Το soundtrack της ταινίας συνέθεσε ο Τζον Πισάνο και το οποίο κυκλοφόρησε στις 11 Σεπτεμβρίου 2015 .
Στις 31 Αυγούστου 2014 , ο Μπαλλ αποκάλυψε πως ήλπιζε « η ταινία να έχει κυκλοφορήσει σε περίπου ένα χρόνο » .
Στις 21 Σεπτεμβρίου 2014 , ανακοινώθηκε πως η ταινία θα κυκλοφορούσε στις 18 Σεπτεμβρίου 2015 στις Ηνωμένες Πολιτείες .
Η ταινία κυκλοφόρησε σε αίθουσες Barco σε μορφή Barco Escape σε 25 χώρες .
Κυκλοφόρησε επίσης σε μορφή Dolby από τα Dolby Cinema στη Βόρεια Αμερική .
Στην Comic-Con του Σαν Ντιέγκο το 2014 , ο Μπαλλ δημοσίευσε μια πρώτη αφίσα της ταινίας , ενώ έξι στιγμιότυπα από αυτήν κυκλοφόρησαν στις 11 Μαρτίου 2015 .
Το πρώτο επίσημο τρέιλερ της ταινίας κυκλοφόρησε στις 23 Απριλίου 2015 , στην CinemaCon της 20th Century Fox .
Ωστόσο , διαδικτυακά δεν κυκλοφόρησε την ίδια περίοδο αλλά το ενός λεπτού και 44 δευτερολέπτων βίντεο τρέιλερ έκανε πρεμιέρα πριν την ταινία Κάτι πιο ποπ 2 τον Μάιο του 2015 .
Το τρέιλερ κυκλοφόρησε στο διαδίκτυο στις 19 Μαΐου 2015 .
Στις 10 Ιουλίου 2015 , 30 λεπτά από την ταινία προβλήθηκαν στην Διεθνή Comic-Con του Σαν Ντιέγκο με τους Μπαλλ , Ντάσνερ και Ο'Μπράιεν να βρίσκονται ανάμεσα στους θεατές .
Οι Πύρινες Δοκιμασίες κυκλοφόρησαν σε Blu-Ray και DVD στις 15 Δεκεμβρίου 2015 .
Ο Λαβύρινθος : Πύρινες Δοκιμασίες είχε έσοδα $ 81.7 εκατομμύρια στη Βόρεια Αμερική και $ 230.6 εκατομμύρια σε άλλες χώρες , φτάνοντας συνολικά τα $ 312.3 εκατομμύρια παγκοσμίως , έχοντας ως προϋπολογισμό $ 61 εκατομμύρια .
Στις Ηνωμένες Πολιτείες και στον Καναδά , η ταινία κυκλοφόρησε μαζί με τις ταινίες Ανίερη συμμαχία και Captive και προβλεπόταν να έχει έσοδα $ 34-36 εκατομμύρια το πρώτο Σαββατοκύριακο προβολής .
Από τις μεταμεσονύχτιες προβολές είχε έσοδα $ 1.7 εκατομμύρια - 55 % περισσότερα από τα έσοδα της πρώτης ταινίας που είχε έσοδα $ 1.1 εκατομμύρια — σε 2,900 αίθουσες και εκτιμάται πως τα έσοδα της πρεμιέρας ήταν $ 11 εκατομμύρια , λιγότερα από αυτά που είχε κάνει στην πρεμιέρα της η πρώτη ταινία .
Με το τέλος του πρώτου Σαββατοκύριακου προβολής , η ταινία είχε έσοδα $ 30.3 εκατομμύρια από 3,796 αίθουσες προβολής , τα οποία είναι λιγότερα από τα έσοδα που είχε η πρώτη ταινία ( $ 32.5 εκατομμύρια , -7 % ) το πρώτο Σαββατοκύριακο προβολής το 2014 .
Παρόλα αυτά , η ταινία βρέθηκε στην πρώτη θέση του box office , αφήνοντας πίσω την αντίπαλο ταινία της , Ανίερη συμμαχία .
Η ταινία βασίστηκε στο νεαρότερο κοινό , με 65 % αυτού να είναι κάτω από την ηλικία των 25 και το γυναικείο κοινό να αποτελεί το 53 % .
Αξίζει να σημειωθεί πως η Fox δεν είχε τις αίθουσες IMAX όπως και στην πρώτη ταινία , καθώς ήταν όλες κλεισμένες από την ταινία Έβερεστ .
Είχαν όμως 270 αίθουσες PLF , οι οποίες έφεραν το 9 % των συνολικών εσόδων .
Το διαδικτυακό blog Deadline Hollywood ανέφερε πως παρόλα αυτά , η Fox ήταν ευχαριστημένη με το αποτέλεσμα .
Η σειρά ακολουθεί την ίδια τροχιά με τη σειρά της Τριλογίας της Απόκλισης , η δεύτερη ταινία της οποίας είχε ελαφρώς πέσει σε έσοδα ( $ 52.2 εκατομμύρια ) σε σχέση με την πρώτη ( $ 54.6 εκατομμύρια ) .
Ακόμα κι έτσι , και οι δύο ταινίες αποδεικνύουν τη « συνέπεια του νεαρού κοινού » , λέει ο Πολ Ντεργκαμπέντιαν , ανώτερος αναλυτής της Rentrak . « Δεν μεγαλώνουν με τεράστιο ρυθμό , αλλά επίσης δεν βλέπουμε και μαζική απόρριψη » .
Το δεύτερο Σαββατοκύριακο προβολής της , η ταινία έπεσε σε έσοδα κατά 53 % ( $ 14 εκατομμύρια ) σε σύγκριση με το πρώτο , πέφτοντας και στην τρίτη θέση του box office , πίσω από τις ταινίες Ξενοδοχείο για Τέρατα 2 ( $ 47.5 εκατομμύρια ) και Ο αρχάριος ( $ 18.2 εκατομμύρια ) .
Σε σύγκριση , ο Λαβύρινθος είχε πέσει κατά 46 % σε έσοδα κατά το δεύτερο Σαββατοκύριακο προβολής έχοντας έσοδα $ 17.4 εκατομμύρια .
Τα έσοδα των πρώτων δέκα ημερών της ταινίας Πύρινες Δοκιμασίες έφτασε τα $ 51.69 εκατομμύρια , ενώ η πρώτη ταινία είχε έσοδα $ 57.9 εκατομμύρια για το ίδιο διάστημα .
Διεθνώς , η ταινία Πύρινες Δοκιμασίες κυκλοφόρησε σε συνολικά 76 χώρες .
Η κυκλοφορία της εκτός των Ηνωμένων Πολιτειών έγινε μια εβδομάδα νωρίτερα και είχε έσοδα $ 26.7 εκατομμύρια το πρώτο Σαββατοκύριακο προβολής από 5,586 αίθουσες σε 21 χώρες , ξεπερνώντας την προκάτοχό της .
Το ντεμπούτο της έφτασε τη δεύτερη θέση στο διεθνές box office , πίσω από την ταινία Επικίνδυνη αποστολή : Μυστικό Έθνος .
Το δεύτερο Σαββατοκύριακο προβολής προβλήθηκε σε 41 ακόμη χώρες και είχε συνολικά έσοδα $ 43.2 εκατομμύρια από 12,699 αίθουσες σε 62 χώρες , φτάνοντας στην πρώτη θέση σε 34 από τις 41 χώρες αλλά και των διεθνών box office charts .
Στη Νότιο Κορέα , είχε το μεγαλύτερο άνοιγμα για τη Fox το 2015 με έσοδα $ 7.2 εκατομμύρια από 804 αίθουσες , 41 % υψηλότερο ποσοστό εσόδων από το άνοιγμα της προκατόχου της .
Η Γαλλία είχε το μεγαλύτερο άνοιγμα για την ταινία με έσοδα $ 8.5 εκατομμύρια , ακολουθούμενη από τη Νότιο Κορέα ( $ 7.2 εκατομμύρια ) , τη Ρωσία και την Κοινοπολιτεία Ανεξαρτήτων Κρατών ( $ 5.2 εκατομμύρια ) , το Ηνωμένο Βασίλειο , την Ιρλανδία και τη Μάλτα ( $ 4.9 εκατομμύρια ) και το Μεξικό ( $ 4.4 εκατομμύρια ) .
Σε συνολικά έσοδα , οι χώρες με τα περισσότερα έσοδα εκτός των ΗΠΑ είναι η Γαλλία ( $ 25.3 εκατομμύρια ) , η Νότιος Κορέα ( $ 19 εκατομμύρια ) και το Ηνωμένο Βασίλειο ( $ 13.2 εκατομμύρια ) .
Στην Κίνα - τελευταία χώρα κυκλοφορίας - κυκλοφόρησε στις 4 Νοεμβρίου και υπολογίζεται πως είχε έσοδα $ 19.77 εκατομμύρια από 4,945 αίθουσες τις πρώτες πέντε μέρες προβολής ( $ 14.6 εκατομμύρια σε τρεις μέρες ) , 60 % περισσότερα από το αντίστοιχο διάστημα προβολής της πρώτης ταινίας .
Στην Κίνα είχε συνολικά έσοδα $ 29.5 εκατομμύρια , κάνοντάς τη τη χώρα με τα περισσότερα έσοδα παγκοσμίως εκτός των Ηνωμένων Πολιτειών , ακολουθούμενη από τη Γαλλία και τη Νότιο Κορέα .
Ο Λαβύρινθος : Πύρινες Δοκιμασίες έλαβε μικτές κριτικές από τους κριτικούς .
Στη σελίδα συλλογής κριτικών Rotten Tomatoes , η ταινία συγκεντρώνει ποσοστό 46 % , βασισμένο σε 138 κριτικές , με μέσο όρο 5.4/10 .
Στο τμήμα ομοφωνίας της σελίδας διαβάζουμε : « Ο Λαβύρινθος : Πύρινες Δοκιμασίες είναι μια γεμάτη δράση συνέχεια εις βάρος της ιστορίας , της επείγουσας ανάγκης και του μυστηρίου που η πρώτη ταινία προσέφερε » .
Η σελίδα Metacritic δίνει στην ταινία ποσοστο 43 % , βασισμένο σε 29 κριτικές σημειώνοντας την ένδειξη « μικτές ή μέτριες κριτικές » .
Το κοινό του CinemaScore βαθμολόγησε την ταινία μα B+ σε μια κλίματα από το A+ μέχρι το F.
Οι κύριες επικρίσεις της ταινίας είχαν να κάνουν με τη διήγησή της , ειδικά στις αλλαγές από το υλικό της πηγής και την έλλειψη ανάπτυξης των χαρακτήρων .
Το περιοδικό Forbes έγραψε πως η ταινία υπέφερε από το « σύνδρομο μέσης ταινίας » , με τον ισχυρισμό πως η ταινία δεν πρόσφερε εισαγωγή ή φινάλε .
Το διαδικτυακό The Wrap δήλωσε πως « η ταινία δεν προσφέρει αρκετή πλοκή ή ανάπτυξη χαρακτήρων » .
Ο Στήβεν Κέλλι από το περιοδικό Total Film είπε : « Οι Πύρινες Δοκιμασίες ανοίγουν φιλόδοξα τον κόσμο τους με μεικτά όμως αποτελέσματα : πιάνεται από τη δράση με ένα έτσι κι έτσι σενάριο » .
Ο Γουώλτερ Αντιέγκο από την εφημερίδα San Francisco Chronicle είπε : « υπάρχουν πολλά να σου τραβήξουν το βλέμμα και ο ρυθμός της ταινίας είναι γρήγορος , αλλά με κάποιο τρόπο η ταινία υστερεί » .
Ωστόσο , μερικοί κριτικοί θεώρησαν πως η ταινία είναι βελτιωμένη σε σχέση με την προκάτοχό της , δίνοντας έμφαση στις σκηνές δράσεις και τις ερμηνείες .
Ο Τζον Γουίλιαμς από την εφημερίδα The New York Times έγραψε : « οι πολλές καταδιώξεις και γελοίες ρηχές αποδράσεις προσφέρουν αξιόπιστες δόσεις αδρεναλίνης » , ενώ ο Μπράιαν Τρούιτ από την εφημερίδα USA Today είπε : « Η δράση του Λαβύρινθου , η αγωνία και οι εκπλήξεις στο σενάριο δίνουν στους θαυμαστές της ταινίας όλων των ηλικιών μια ευκαιρία να αγκαλιάσουν τον έφηβο που κρύβεται μέσα τους και βρίσκεται συνεχώς στο τρέξιμο » .