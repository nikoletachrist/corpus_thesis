Ξεκινώντας στα τέλη του καλοκαιριού , τα πουλιά αφήνουν τους τόπους αναπαραγωγής τους στις βόρειες Ηνωμένες Πολιτείες και το νότιο Καναδά και μετακινούνται σε πιο ζεστά κλίματα στις νότιες ΗΠΑ και το Μεξικό .
Η λίμνη Μόνο , καθώς και η Μεγάλη Αλμυρή Λίμνη ( Great Salt Lake ) στη Γιούτα βρίσκονται πάνω στη διαδρομή της μετανάστευσης και , τα πουλιά σταματούν εδώ για να τραφούν και να αλλάξουν πτέρωμα .
Τρέφονται κυρίως με αλμυρές γαρίδες ( Artemia franciscana , 90 % της διατροφής τους ) , χρησιμοποιώντας τη μεγάλη γλώσσα τους για να συμπιέσουν και να ωθήσουν προς τα έξω το αλμυρό νερό , όπως περίπου κάνουν οι φάλαινες με το πλαγκτόν από τον ωκεανό .
Η τροφή στη λίμνη είναι τόσο άφθονη που , τα μαυροβουτηχτάρια διπλασιάζουν το σωματικό βάρος τους , με διόγκωση των πεπτικών τους οργάνων και συσσώρευση σημαντικών αποθεμάτων λίπους .
Ωστόσο , οι θωρακικοί μύες συρρικνώνονται τόσο πολύ που , τα πουλιά δεν μπορούν να πετάξουν ούτε για λίγα μέτρα .
Πριν την αναχώρηση , όμως , μετά από 2-3 μήνες ( τέλη Νοεμβρίου με αρχές Ιανουαρίου ) , ελαττώνουν ξανά την τροφή τους κατά τα ¾ περίπου , και εξασκούν τις επανανεπτυγμένες τους πτέρυγες ώστε να μπορέσουν να ταξιδέψουν .
Τόσο οι ενήλικες όσο και τα ανώριμα άτομα ( subadults ) έχουν πλήρη έκδυση σε αντίθεση με τα νεαρά ( juveniles ) που αντικαθιστούν όλo το πτέρωμα πλην των ερετικών πτερών ( remiges ) .
Αυτή η εκτεταμένη , έντονη έκδυση πιστεύεται ότι είναι προσαρμογή για την αξιοποίηση της υπεράφθονης τροφής ( γαρίδες άλμης , Artemia franciscana ) , που είναι διαθέσιμη το καλοκαίρι και το φθινόπωρο .
Κανένα άλλο πυγόποδο δεν έχει μια τόσο εντυπωσιακή μετανάστευση για αλλαγή πτερώματος .
Σε σύγκριση με την έκδυση των νησσιδών ( πάπιες ) , αυτή η μετανάστευση είναι ασυνήθιστη , διότι συμμετέχουν και τα δύο φύλα , εμπλέκονται όλες τις ηλικίες , και χρησιμοποιούνται μεγάλες , υπεραλμυρές/αλκαλικές λίμνες .
Το είδος συχνάζει σε μόνιμες ή προσωρινές μικρές , ρηχές ευτροφικές λεκάνες με πλούσια βλάστηση , όπως έλη γλυκού νερού και λίμνες με διάσπαρτη υποβυθιζόμενη βλάστηση και καλαμιές , καθώς και λιμνούλες με ψάρια , αγροκτήματα με λύματα , ποτάμια με αργή ροή , καθώς και πρόσφατα πλημμυρισμένες περιοχές .
Στη νότια Ρωσία και το Καζακστάν δείχνει μια προτίμηση σε βάλτους με καλαμιές που έχουν αναπτυχθεί ποικιλοτρόπως , καθώς και γυψοτροφικές λίμνες ( αλκαλικά νερά με πλούσια υποβυθιζόμενη βλάστηση , κυρίως με Chara sp . και Potamogeton pectinatus ) .
Προτιμά συνήθως να φωλιάζει σε νερό βάθους 40-80 εκατοστών .
Στη Μινεσότα των ΗΠΑ , προτιμά τα βαθιά έλη , άνω των 30 εκταρίων σε μέγεθος και που περιέχουν 42-100 % ( μέσος όρος 78 % ) νερό ανοικτής επιφανείας .
Επίσης , χρησιμοποιούνται ρηχοί υγρότοποι με περισσότερη αναδυομένη βλάστηση και λιγότερα δένδρα περιφερικά , με λιγότερο πιθανό να έχουν πρόσβαση και ανθρώπινη όχληση το καλοκαίρι .
Στην περιοχή των ορέων Αλτάι μπορεί να βρεθεί μέχρι και στα 1500 μέτρα , στον Καύκασο μέχρι τα 2000 μέτρα , ενώ στις περιοχές του Κιργιστάν και του Νεπάλ μέχρι τα 3050 μέτρα .
Το είδος απαντά σε αλμυρές λίμνες , υπερ-αλατούχες λίμνες εξάτμισης σε βιομηχανίες και ταμιευτήρες , ή σε παράκτιες εκβολές , λωρίδες με θαλασσινό νερό και , παράκτιες ρηχίες σε κόλπους και διαύλους .
Στις ΗΠΑ , κάποια άτομα μεταναστεύουν προς τις ακτές , ενώ κάποια άλλα παραμένοτν στα ηπειρωτικά σχηματίζοντας χαλαρά σμήνη σε μεγάλες λεκάνες γλυκού νερού .
Στην Ελλάδα ανευρίσκεται σε τέλματα , τενάγη , λίμνες και λιμνοθάλασσες με πλούσια βλάστηση .
Το μαυροβουτηχτάρι είναι εύκολα αναγνωρίσιμο στο αναπαραγωγικό του πτέρωμα , πιο δύσκολα στο μη αναπαραγωγικό , χωρίς να παρατηρείται φυλετικός διμορφισμός , δηλαδή τα φύλα είναι όμοια .
Ωστόσο , παρατηρείται έντονος εποχικός διμορφισμός , δηλαδή διακρίνονται δύο διαφορετικά πτερώματα ανάλογα με την εποχή .
Γενικά , πρόκειται για ένα μικρό , « στρουμπουλό » στο παρουσιαστικό βουτηχτάρι , με μυτερό ράμφος και , λαιμό που εμφανίζεται μακρύτερος και λεπτότερος από τα συγγενικά είδη .
Είναι το μικρότερο ευρωπαϊκό βουτηχτάρι του γένους του , μεγαλύτερο μόνον από το Νανοβουτηχτάρι , το οποίο όμως ανήκει σε άλλο γένος .
Τα καλοκαίρια , το κεφάλι , ο λαιμός και η ράχη έχουν μαύρο χρώμα .
Το κεφάλι αποτελεί το κύριο χαρακτηριστικό σημείο του σώματος αυτή την εποχή : είναι μαύρο , αλλά στις ωτικές περιοχές υπάρχουν δύο χαρακτηριστικές ριπιδοειδείς ξανθοκάστανες « τούφες » , οι οποίες ξεκινούν από την πίσω πλευρά των οφθαλμών και , σε συνδυασμό με τις κατακόκκινες ίριδες και τον μαύρο λαιμό , κάνουν το πτηνό άμεσα αναγνωρίσιμο .
Στο πάνω μέρος του κεφαλιού τα εκεί καλυπτήρια φτερά εμφανίζονται πιο « μεταλλικής » ( glossy ) απόχρωσης και , σχηματίζουν ένα είδος ανορθωμένου λοφίου , όχι πάντοτε ορατού .
Το μέτωπο του μαυροβουτηχταριού έχει μία χαρακτηριστική απότομη κλίση προς το ράμφος , ένα ακόμη διαγνωστικό στοιχείο του πτηνού .
Το κάτω μέρος του σώματος είναι λευκωπό με καφέ κηλίδες , η κοιλιά λευκή και οι πλευρές ( flanks ) καφεκόκκινες .
Τα 4 πρωτεύοντα ερετικά είναι λευκά , με τα περιβάλλοντα σκοτεινόχρωμα , ενώ τα δευτερεύοντα είναι κυρίως λευκά , με το εσωτερικό τους μαυριδερό .
Η κάτω επιφάνεια των πτερύγων είναι λευκή και το κάτω μέρος της ουράς είναι κοκκινωπό ή γκρίζο .
Το ράμφος είναι μαύρο , μυτερό και παρουσιάζει μία ανεπαίσθητη κλίση ( tilt ) προς τα πάνω -η οποία οφείλεται στη γωνία που σχηματίζει η γναθοθήκη- , ενώ οι ταρσοί και τα πόδια είναι μαύρα .
Κατά τη μετάβαση στο μη-αναπαραγωγικό πτέρωμα , τα έντονα χρώματα του πτερώματος αναπαραγωγής « θαμπώνουν » σταδιακά και μειώνεται το καφεκόκκινο χρώμα του σώματος .
Τελικά , το πτηνό αποκτά ένα σκοτεινό , γκριζωπό χρώμα που το κάνει να μοιάζει πολύ με το νανοβουτηχτάρι , αλλά το κόκκινο χρώμα των ματιών και το ελαφρά κεκλιμένο ράμφος αποτελούν ασφαλή διαγνωστικά στοιχεία .
Στο πίσω μέρος του τραχήλου , υπάρχει μία μικρή , λευκωπή περιοχή , ενώ η επιφάνεια του σώματος , ο λαιμός και οι πλευρές του αυχένα , είναι λευκά .
Το μαύρο στο κεφάλι περιορίζεται στην κορυφή , μέχρι το ύψος των οφθαλμών , ενώ το ράμφος γίνεται γκριζωπό .
Το ουροπύγιο και η περιοχή της ουράς μοιάζουν πιο διογκωμένες , με « αφράτο » πτέρωμα .
Τα νεαρά άτομα μοιάζουν με τα ενήλικα στο μη-αναπαραγωγικό πτέρωμα , αλλά έχουν λευκωπές περιοχές στα πλάγια του κεφαλιού , ανοικτή καφέ άνω επιφάνεια , γκριζωπό στήθος και καφετιά ίριδα .
Στις περιοχές διαχείμασης της δυτικής Ευρώπης , η αλλαγή πτερώματος πραγματοποιείται από τον Φεβρουάριο μέχρι τον Απρίλιο , αλλά σε νεαρά πουλιά που είχαν εκκολαφθεί το περασμένο έτος , αυτό μπορεί να παραταθεί μέχρι το Μάιο . ( Πηγές : Perrins , p. 64 < /ref > ) Το είδος είναι σαρκοβόρο , με τη διατροφή του να αποτελείται κυρίως από έντομα και τις προνύμφες τους ( όπως υδρόβια ή εδαφόβια σκαθάρια και λιβελούλες ) , νηματόπτερα δίπτερα , μαλάκια και μικρά καρκινοειδή ( όπως γαρίδες υφάλμυρου νερού , Artemia sp . ) , αμφίβια ( όπως μικρούς βατράχους και γυρίνους ) , πολύχαιτους σκώληκες , σαλιγκάρια με τα ψάρια να παίζουν μικρότερο ρόλο .
Τα μαυροβουτηχτάρια αναζητούν την τροφή τους κυρίως με καταδύσεις .
Ο χρόνος κατάδυσης είναι συνήθως περισσότερο από 30 δευτερόλεπτα , ενώ το βάθος συνήθως λιγότερο από 2,5 μέτρα , κατ'εξαίρεση , έως και 5,5 μέτρα .
Τα μαυροβουτηχτάρια είναι σχεδόν εξ ολοκλήρου υδρόβια πουλιά , και κολυμπάνε κάτω από την επιφάνεια του νερού για να βρουν τροφή .
Εκτιμάται ότι ξοδεύουν το 15 % του χρόνου τους μέσα στο νερό . Έχουν πολλές φυσικές προσαρμογές για να είναι εξαιρετικοί δύτες .
Το σώμα τους είναι καλυμμένο με φτερά , τα οποία έχουν την ιδιότητα να αυξάνουν την ώση κατά την κατάδυση , σε συνδυασμό με τις εσωτερικές δεξαμενές αέρα , επιτρέποντάς τους να βυθίζονται εύκολα και να μειώνουν την πλευστότητά τους . Έτσι , μπορούν να συλλαμβάνουν άκοπα τη λεία τους , αλλά και να αποφεύγουν τα διάφορα αρπακτικά . Όπως οι κόλυμβοι ( Gavia sp . ) , έχουν λεπτά σώματα και πυκνά οστά , ιδανικά για καταδύσεις καθώς και σχετικά μικρές ουρές και πεπλατυσμένους ταρσούς , για να μειώνουν την άνωση .
Αντί για νηκτικές μεμβράνες στα πόδια , τα μαυροβουτηχτάρια έχουν λοβούς , όπως οι φαλαρίδες , για την προώθηση και την οδήγηση μέσα στο νερό .
Επίσης η θέση των ποδιών , πολύ πίσω στο σώμα και , οι μικρές πτέρυγες , βοηθούν στην υδροπροώθηση , αλλά καθιστούν δύσκολους τους ελιγμούς στην ξηρά και την πτήση .
Γι ’ αυτό , πάντοτε ο διάδρομος απογείωσης και προσγείωσης είναι το νερό .
Τα μαυροβουτηχτάρια αποκτούν σεξουαλική ωριμότητα από το 1ο έτος της ζωής τους , με τα ζευγάρια να σχηματίζονται από τις περιοχές διαχείμασης ή κατά τη μετανάστευση και να μένουν μαζί μέχρι και την επόμενη αναπαραγωγική περίοδο .
Φωλιάζουν κατά αποικίες που , μπορεί να περιλαμβάνουν από λίγα έως και 400 ζευγάρια .
Υπάρχει τελετουργικό ερωτοτροπίας που , μπορεί να αρχίζει από το ταξίδι της επιστροφής στα αναπαραγωγικά εδάφη , αλλά ολοκληρώνεται στις θέσεις φωλιάσματος . Όπως και στο σκουφοβουτηχτάρι , αποτελείται από ένα σύνολο επί μέρους τμημάτων που εκτελείται με ευλάβεια και , περιλαμβάνει προκαθορισμένες κινήσεις στην επιφάνεια του νερού .
Στις περιοχές όπου φωλιάζουν ( βλ .
Βιότοπος ) , τα μαυροβουτηχτάρια κατασκευάζουν τη φωλιά τους σε θέσεις που καλύπτονται από τοπική βλάστηση , όπως Scirpus sp. , Typha sp. , Carex sp . , ή σε πυκνές συστάδες από επιπλέοντα φυτά , μερικές φορές μακριά από την ακτή .
Συχνά , η περιοχή των αποικιών τους γειτονεύει με αποικίες γλάρων ή γλαρονιών .
Μπορεί να αρχίσουν την κατασκευή 2-5 φωλιών , αλλά μόνο μία ( 1 ) θα τελειοποιηθεί και θα χρησιμοποιηθεί τελικά .
Η φωλιά είναι μια πλωτή πλατφόρμα από υδρόβια , μισοσαπισμένα φυτά , « αγκυροβολημένη » στην αναδυόμενη βλάστηση , όπως λ.χ . καλάμια .
Στην κατασκευή της συμμετέχουν και τα δύο φύλα .
Σε κατάλληλα ενδιαιτήματα , η απόσταση μεταξύ των μεμονωμένων φωλιών των πτηνών είναι πολύ μικρή και , μπορεί να περιορίζεται σε , μόλις , 60 εκατοστά .
Μικρότερες αποστάσεις δημιουργούν « εντάσεις » μεταξύ των ιδιοκτητών οι οποίοι αντιδρούν έντονα και με επιθετικές διαθέσεις .
Η ωοτοκία αρχίζει από τα μέσα Απριλίου ή τις αρχές Μαΐου και μπορεί να διαρκέσει μέχρι τον Ιούνιο , αλλά τυχόν καταστροφή της ενεργοποιεί και δεύτερη μέχρι το τέλος του Αυγούστου .
Η γέννα αποτελείται από 3-4 , κάποιες φορές 5 , σπανίως 2-8 αυγά , διαστάσεων 43,1×29,7 χιλιοστών και βάρους 21 γραμμαρίων , από τα οποία ποσοστό 8 % είναι κέλυφος .
Τα αυγά εναποτίθενται κατά διαστήματα που , μπορεί να κυμαίνονται από 24 έως 48 ώρες .
Η επώαση ξεκινάει μετά την εναπόθεση του 1ου ή 2ου αυγού , πραγματοποιείται και από τα δύο φύλα και , διαρκεί 20-21 ημέρες .
Το πουλί που έχει , κάθε φορά , αναλάβει την επώαση , αναποδογυρίζει τα αυγά κάθε 20-40 λεπτά , για καλύτερη κατανομή της θερμότητας , ενώ όσο πλησιάζει η εκκόλαψη ανασηκώνεται κάθε 10-15 δευτερόλεπτα για να τα ελέγξει .
Τα αυγά προστατεύονται ευλαβικά από τους εταίρους που , σε περίπτωση κάποιας « εχθρικής » προσέγγισης , αντιδρούν επιθετικά με προέκταση του κεφαλιού και έντονα σφυρίγματα . Έχει διερευνηθεί η κατασκευή της φωλιάς και υποτεθεί ότι , το φυτικό υλικό που χρησιμοποιείται είναι σε κατάσταση αποσύνθεσης , διότι έτσι αυξάνεται η θερμοκρασία του περιβάλλοντος χώρου και διευκολύνεται η επώαση , μία άποψη που χρειάζεται περαιτέρω τεκμηρίωση για το εάν ευσταθεί ή όχι .
Επίσης υποστηρίζεται ότι τα αυγά , ενώ είναι λευκά , παίρνουν το χαρακτηριστικό καφετί τελικό χρώμα τους , επειδή κάθε φορά που οι γονείς αφήνουν τη φωλιά , τα καλύπτουν με το συγκεκριμένο φυτικό υλικό .
Οι νεοσσοί εκκολάπτονται κατά διαστήματα περίπου μίας ( 1 ) ημέρας , μεταξύ τους .
Είναι φωλεόφυγοι και , αμέσως μόλις στεγνώσει το πτέρωμά τους μπορούν να κολυμπήσουν .
Επιτηρούνται στενά και από τους δύο γονείς , μετά από 10 ημέρες , όμως , τα « καθήκοντα » της επιτήρησης των νεοσσών , κατανέμονται σε εναλλάξ « βάρδιες » .
Στις 2 εβδομάδες μπορούν και τρέφονται μόνοι τους , ενώ ανεξαρτητοπoιούνται στις 3 εβδομάδες , περίπου .
Στην Ελλάδα , το μαυροβουτηχτάρι δεν έχει εξακριβωθεί εάν φωλιάζει σε ορισμένες περιοχές της βόρειας και κεντρικής χώρας ως επιδημητικό πτηνό . Όμως , είναι χειμερινός επισκέπτης στη βόρεια και κεντρική χώρα και , απαντάται ως διαβατικό πτηνό , κατά την εαρινή και τη φθινοπωρινή μετανάστευση , στη νότια και κεντρική Ελλάδα Οι εκτεθειμένες φωλιές συχνά λεηλατούνται από κουρούνες και καλαμόκιρκους .
Για το λόγο αυτό , η επιτυχία αναπαραγωγής σε περιοχές όπου επανειλημμένα διαταράσσονται είτε από αρπακτικά είτε από τον άνθρωπο , είναι μειωμένη .
Επίσης οι φωλιές μπορεί καταστρέφονται από τη δράση των κυμάτων , όπως συνέβη στη Μινεσότα όπου τα κύματα που δημιουργήθηκαν από ισχυρούς ανέμους κατέστρεψαν το 44 % από τις 2.370 φωλιές .
Aντίστροφα , μπορεί οι γονείς να εγκαταλείψουν το φώλιασμα , επειδή η στάθμη του νερού έχει μειωθεί κατά τη διάρκεια της επώασης .
Η εντατική ιχθυοκαλλιέργεια είναι ένας σημαντικός παράγοντας διατροφικού « ανταγωνισμού » για το είδος .
Παρά την πολύ καλή κατάσταση των αμερικανικών πληθυσμών , μεγάλη θνησιμότητα παρατηρείται συχνά στη Θάλασσα Σάλτον ( Salton ) , στη νότια Καλιφόρνια , για άγνωστους λόγους , ενδεχομένως από άγνωστη , παθογόνο βιοτοξίνη ( biotoxin ) , που οδηγεί σε απομείωση της στεγάνωσης του πτερώματος και στην επακόλουθη υποθερμία , ή είναι μια ιδιαίτερη εκδήλωση ορνιθολογικής χολέρας .
Το είδος είναι επίσης ευάλωτο στην πετρελαιορύπανση , δεδομένου ότι συχνά διαχειμάζει στις ακτές και , είναι ευαίσθητο τόσο στο ερυσίπελας , όσο και στην αλλαντίαση των πτηνών , έτσι ώστε να απειλείται από μελλοντικές εστίες των ασθενειών αυτών .
Κάποιοι πληθυσμοί , είναι επίσης γνωστό , ότι παγώνουν σε δριμείες καιρικές συνθήκες , ενώ αντίθετα υφίστανται συνέπειες από μειώσεις στη διαθεσιμότητα τροφής λόγω της θέρμανσης της επιφάνειας της θάλασσας , αν και στη συνέχεια ανακάμπτουν .
Τοπικές μειώσεις αποδίδονται σε ανθρώπινες διαταραχές ( ιδιαίτερα , ψυχαγωγικές δραστηριότητες στις λίμνες , ενώ υπάρχουν και περιστατικά πρόσκρουσης με τις γραμμές μεταφοράς ηλεκτρικής ενέργειας .
Το είδος έχει ως φυσικό θηρευτή το αμερικανικό βιζόν ( Mustela vison ) στον Εθνικό Δρυμό Σλονσκ της Δ.
Πολωνίας , ενώ στο παρελθόν απειλήθηκε στη Βόρεια Αμερική από τη συλλογή των αυγών και το κυνήγι για την κατασκευή καπέλων από τα φτερά του .
Τέλος , το είδος θηρεύεται για εμπορικούς και ψυχαγωγικούς σκοπούς στην επαρχία Gilan , στο βόρειο Ιράν .
Στην κεντρική Ευρώπη , υπήρξε μία αναπαραγωγική « έκρηξη » μεταξύ των τελών του 19ου αιώνα και του 1930 , περίπου , αλλά αυτή η αύξηση στους πληθυσμούς του πτηνού ανασχέθηκε κατά τις επόμενες δεκαετίες .
Μερικές ευρωπαϊκές χώρες , όπως η Αυστρία , η Τσεχία και η Ουγγαρία , είχαν σοβαρές μειώσεις στους τοπικούς πληθυσμούς , με την Ολλανδία να έχει ανακάμψει αρκετά .
Αντίθετα , η αύξηση στους βορειοαμερικανικούς πληθυσμούς , υπήρξε σταθερή , με την εκεί κατάσταση να είναι πολύ καλή .