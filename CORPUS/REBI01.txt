Τη θεολογική μόρφωση την απέκτησε από τη θεολογική Κατηχητική Σχολή της Αλεξάνδρειας .
Μεγάλη επίδραση για τη διαμόρφωση του ήθους του και της πορείας του , συνέβαλε η γνωριμία του με τον Μέγα Αντώνιο του οποίου και συνέγραψε τον « Βίο και Πολιτεία » .
Κατά τη δεύτερη δεκαετία του 4ου αιώνα προκαλείται αναστάτωση στην Εκκλησία όσον αφορά τον προσδιορισμό της φύσης του Θεού , λίγο μόλις καιρό μετά την κατάπαυση του κύματος διωγμών από τους Ρωμαίους Αυτοκράτορες .
Ο Αθανάσιος από νωρίς , ως λαϊκός ακόμα , έδειξε έντονο ζήλο στην προσπάθεια καταπολέμησης των θέσεων που προασπιζόταν ο Άρειος , συγγράφοντας κείμενα όπως το Κατά Ειδώλων και το Περί Ενανθρωπήσεως του Λόγου .
Το 325 μ.Χ . πληροφορούμαστε ότι ήδη έχει χειροτονηθεί διάκονος όπου και συμμετέχει ενεργώς ως γραμματέας στην Α΄ Οικουμενική σύνοδο , συγκληθείσα υπό του Μεγάλου Κωνσταντίνου με σκοπό τη διευθέτηση των θεολογικών συγκρούσεων που ταλάνιζαν τις χριστιανικές εκκλησίες .
Το 328 μ.Χ , μετά την κοίμηση του πνευματικού του Πατέρα και επισκόπου Αλεξανδρείας Αλεξάνδρου , με σύμφωνη απόφαση κλήρου και λαού , χειροτονήθηκε επίσκοπος ( εκ των υστέρων χαρακτηρίστηκε Πατριάρχης ) , ένεκα του μεγάλου ζήλου και της φήμης που είχε αποκτήσει ως « ανυποχώρητου μαχητή » .
Χειροτονήθηκε σε ηλικία 33 ετών , στις 8 Ιουλίου του 328 μ.Χ .
Μετά την εκλογή του , άρχισε σημαντικό ποιμαντικό έργο , μελέτησε τις ανάγκες των μοναχών , κληρικών και λαϊκών για την καλύτερη δυνατή συμβίωση και εναρμόνιση των ρόλων τους στο εκκλησιαστικό πλαίσιο .
Επίσης ανέπτυξε έντονη αντιαιρετική δράση , με κύριο στόχο την διάδοση του « ορθού » δόγματος της ομοουσιότητας του Πατρός και του Υιού .
Υπήρξε και προεξάρχων μεγάλου φιλανθρωπικού έργου στη περιοχή της Αλεξάνδρειας .
Ο Μέγας Αθανάσιος , ο επονομαζόμενος και « στύλος της ορθοδοξίας » , διετέλεσε Επίσκοπος για 46 έτη , εκ των οποίων τα 17 τα πέρασε στην εξορία .
Μετά την καταδίκη του από την Α ' Οικουμενική Σύνοδο , ο Άρειος δεν συμμορφώθηκε προς τις αποφάσεις της .
Μολονότι καθαιρέθηκε και εξορίστηκε , δεν μετανόησε .
Την ομολογία της πίστεως του Αρείου , η οποία απέφευγε τα ακραία στοιχεία που είχε προ της συνόδου εκφράσει , την έκανε δεκτή και ο Αυτοκράτορας Κωνσταντίνος επηρεασμένος από έναν πρωτοστάτη των απόψεων , που χαρακτηρίστηκαν αργότερα αρειανιστικές , τον Ευσέβιο Νικομήδειας , με αποτέλεσμα να διατάξει , ο Άρειος να γίνει δεκτός στην εκκλησιαστική κοινωνία .
Ο Αθανάσιος εναντιώθηκε , διότι ερχόταν σε σύγκρουση με τα επιχειρήματα και τις αποφάσεις της οικουμενικής συνόδου της Νίκαιας .
Αυτό είχε αποτέλεσμα τη μήνη των « αρειανιστών » επισκόπων , οι οποίοι βρήκαν την ευκαιρία να εκδιώξουν τον Αθανάσιο λόγω της μαχητικότητας και της αποτελεσματικότητάς του εναντίον τους .
Οι επίσκοποι που συντάχθηκαν με τις θέσεις του Αρείου συνασπίστηκαν με άλλους επισκόπους , οι οποίοι χαρακτηρίστηκαν αργότερα ως « αίρεση των Μελιτιανών » , στέλνοντας αντιπροσωπεία στον αυτοκράτορα , κατηγορώντας το Αθανάσιο για επιβολή φόρων υπέρ της εκκλησίας , για μαγεία και πορνεία .
Αρχικά συγκλήθηκε σύνοδος στην Καισάρεια , στην οποία και δεν παραβρέθηκε , γνωρίζοντας ότι ήταν προμελετημένη σκευωρία των αντιπάλων επισκόπων .
Ο αυτοκράτορας όμως συγκάλεσε και δεύτερη σύνοδο στην Τύρο , διαμηνύοντάς του , ότι αν δεν παρευρισκόταν , θα ασκούταν βία προκειμένου να παραστεί . Έτσι εμφανίστηκε , καταρρίπτοντας όλες τις κατηγορίες .
Ο Αθανάσιος βρέθηκε , μετά τη σύνοδο , σε δύσκολη θέση παίρνοντας μηνύματα , σε βάρος της ζωής του .
Γι ' αυτό το λόγο εμφανίστηκε στην Κωνσταντινούπολη , ώστε να δει τον αυτοκράτορα και να του ζητήσει την προστασία του .
Οι αντίπαλοί του όμως πέτυχαν όχι μόνο να μην ακροαστεί , αλλά και να διωχθεί στη Γαλατία , πείθοντας τον αυτοκράτορα με ψευδείς κατηγορίες .
O ίδιος δε , φαίνεται να ήταν δυσαρεστημένος σε βάρος του Αθανασίου για την έντονη κριτική που του ασκούσε .
Αυτή ήταν η πρώτη του εξορία του , που διήρκεσε 2 έτη και 4 μήνες , επιστρέφοντας το 337 μ.Χ μετά το θάνατο του αυτοκράτορα Κωνσταντίνου .
Η επιστροφή του Αθανασίου , συνεχίστηκε με πολλές συκοφαντίες , και στη προσπάθεια να τους αντικρούσει , συγκάλεσε σύνοδο 100 επισκόπων που διακήρυξαν την αθωότητα του .
Το ίδιο και Αρειανοί , πράττοντας το ακριβώς αντίθετο , πείθοντας και το νέο φιλοαρειανό αυτοκράτορα Κωνστάντιο . Έτσι εξορίζεται στη Ρώμη όπου ο Ιούλιος , επίσκοπος Ρώμης , συγκαλεί σύνοδο και κηρύσσει την αθωότητά του και την πίστη στο σύμβολο της Νίκαιας .
Ο αυτοκράτορας Κωνστάντιος πιέζει τον αδερφό του Κώνστα , να παρατείνει την εξορία του , παρά τη συνοδική απόφαση της Ρώμης .
Αποτέλεσμα η επιστροφή του , το 346 μ.Χ. , 6 έτη μετά την εξορία του .
Ο Αθανάσιος λόγω του ποιμαντικού έργου που διενήργησε , φαίνεται να αγαπήθηκε και να αγκαλιάστηκε από τους Χριστιανούς της πόλης .
Το 356 ο Κώνστας δολοφονείται , ο Κωνστάντιος γίνεται μονοκράτορας του Δυτικού και του Ανατολικού μέρους της Αυτοκρατορίας και οι Αρειανοί επίσκοποι , εκμεταλλευόμενοι την ευκαιρία αυτή , κινούνται αποφασιστικά .
Καλούν σύνοδο , καθαιρούν τον Αθανάσιο και στέλνουν άγημα 5000 στρατιωτών με τον Ρωμαίο στρατηλάτη Συριανό , με σκοπό να τον εξοντώσουν οριστικά .
Την ώρα που τελεί την παννυχίδα . σε ναό , με πλήθος πιστών , ο ίδιος φυγαδεύεται στη έρημο , όπου για έξι χρόνια διαφεύγει τη σύλληψη με τη βοήθεια φιλικά διακείμενων μοναχών και παρθένων .
Εκείνη την περίοδο ο Αθανάσιος βρήκε την ευκαιρία να γράψει έναν πολύ μεγάλο αριθμό έργων του , ενώ ταυτόχρονα διεξήγαγε δριμεία εκστρατεία , ώστε να κατασταλεί κάθε αρειανή επιρροή .
Στην επιστροφή του , μετά το θάνατο του Κώνστα , στο θρόνο ανεβαίνει ο Ιουλιανός .
Ο Ιουλιανός ανακαλεί όλους του εξορισμένους επισκόπους , μεταξύ αυτών και τον Αθανάσιο .
Η σύγκρουση μεταξύ των δύο θέλω των ανδρών εμφανίζεται άμεσα .
Ο Ιουλιανός θέλει να επαναφέρει το καθεστώς του πανθέου , από την άλλη ο Αθανάσιος μάχεται με όλες του τις δυνάμεις για την αποκατάσταση της εκκλησίας .
Ο Ιουλιανός πληροφορείται για τη δράση του Αθανασίου και διατάσσει εξορία .
Το 362 μ.Χ . εξορίζεται στη Θηβαΐδα μέχρι το θάνατο του Ιουλιανού . Όμως εξορίζεται ακόμα μια φορά .
Ενώ επέστρεψε και αρχικά προχώρησε , απρόσκοπτα το έργο του , επί εποχής Ιοβιανού μέχρι το 364 μ.Χ . και το θάνατό του , τον διαδέχεται ο Ουαλεντινιανός Α΄ , ο οποίος ήταν οπαδός του Αρείου και εκδιώκει τον Αθανάσιο . Έτσι πληροφορούμαστε ότι αυτή την εποχή κρυβόταν « εν πατρώο μνήματι » .
Μέσα σε τέσσερις μήνες όμως φοβούμενος εξέγερση από την αγανάκτηση των κατοίκων της Αλεξάνδρειας , ανακάλεσε από την εξορία τον Αθανάσιο . Έκτοτε μέχρι και τον θάνατο του , παρέμεινε στη θέση του , χωρίς διωγμούς .
Περίπου στα 319 μ.Χ. , όταν ο Αθανάσιος ήταν διάκονος , ένας πρεσβύτερος που ονομαζόταν Άρειος άρχισε να διδάσκει ότι υπήρχε χρονική περίοδος πριν γεννήσει ο Θεός και Πατέρας τον Ιησού , κατά τη διάρκεια της οποίας ο Υιός δεν υπήρχε .
Ο Αθανάσιος συνόδευσε τον Αλέξανδρο , επίσκοπο Αλεξανδρείας στην Πρώτη Οικουμενική Σύνοδο της Νικαίας το έτος 325 μ.Χ. , από την οποία προέκυψε το Σύμβολο της Πίστεως και κατά την οποία αναθεματίστηκε ο Άρειος και οι ακολουθούντες αυτόν .
Στις 8 Ιουλίου 328μ.Χ. , ο Αθανάσιος διαδέχθηκε τον Αλέξανδρο ως επίσκοπος Αλεξανδρείας .
Ως αποτέλεσμα της μείωσης της επιρροής του Αρειανισμού , εξορίστηκε αρχικά από την Αλεξάνδρεια στην Τύρο από τον αυτοκράτορα Κωνσταντίνο Α΄ για να επανέλθει μετά το θάνατο του Κωνσταντίνου πέντε φορές .
Η κατάσταση αυτή γέννησε την έκφραση « Athanasius contra mundum » ή « Ο Αθανάσιος εναντίον του κόσμου » , από τους αντιπάλους του .
Κατά τη διάρκεια μερικών εξοριών του , έμεινε κοντά σε Πατέρες της Ερήμου , μοναχούς και ερημίτες που ζούσαν σε απομακρυσμένες περιοχές της Αιγύπτου .
Παρά τη δογματική του σταθερότητα , επέδειξε διπλωματία υπερασπιζόμενος την Ορθοδοξία στη Σύνοδο της Αλεξανδρείας το 362 .
Χαρακτηριστική φράση του Αγίου Αθανασίου είναι η « Ο Πατήρ διά του Λόγου εν τω Πνεύματι ενεργεί και δίδωσι τα πάντα » .
Ο Μέγας Αθανάσιος έχει τονίσει ότι το Άγιο Πνεύμα δεν είναι κτίσμα , αλλά είναι κατά φύση άκτιστο ( δηλαδή αδημιούργητο ) και ομοούσιο ( δηλαδή έχει την ίδια ουσία ) με τον Πατέρα και τον Υιό .
Το εξαιρετικό στην περίπτωση του Αγίου Αθανασίου , είναι το πλούσιο συγγραφικό έργο , παρά τις πολύ μεγάλες διώξεις και εξορίες τις οποίες υπέστη .
Δεν σώθηκαν όλα τα έργα του και από τα διασωθέντα , πολλά νοθεύτηκαν από αιρετικούς και αποδόθηκαν σε αυτόν χωρίς να είναι γνήσια Ανάλογα με το περιεχόμενο τους οι πατρολόγοι κατατάσσουν τα έργα του Μεγάλου Αθανασίου σε πέντε ( 5 ) ενότητες .
Στα απολογητικά , υπέρ του Χριστιανισμού , αντιαιρετικά , ερμηνευτικά-ασκητικά και πρακτικά-επιστολές .
Είναι συγγραφέας πολλών έργων όπως « Κατά ειδώλων » , « περί ενανθρωπήσεως του Λόγου » και διαφόρων επιστολών με κυριότερη την ΛΘ΄ ( 39η ) όπου υπάρχει κανόνας ( κατάλογος ) των βιβλίων της Καινής Διαθήκης .
Του αποδίδεται επίσης το Σύμβολο του αγίου Αθανασίου ή Symbolum Quicunqve , ένα από τα πρώτα σύμβολα της χριστιανικής πίστης το οποίο πολλοί δυτικοί μελετητές ισχυρίζονται ότι πρωτογράφτηκε στα Λατινικά .
Οι ίδιοι θεολόγοι θεωρούν λανθασμένη την άποψη που έχει επικρατήσει ότι ο Αθανάσιος έγραψε το συγκεκριμένο σύμβολο και ο J.N.D .
Kelly , σύγχρονος μελετητής των πατερικών κειμένων , θεωρεί ως πιθανότερο συγγραφέα τον Βικέντιο του Λερίν .
Η υπόθεση αυτή ωστόσο δεν έχει γίνει αποδεκτή από την επιστημονική κοινότητα καθότι ο Βικέντιος είχε ελλιπή γνώση της ελληνικής γλώσσας στην οποία είναι πιο πιθανό να συντάχθηκε αρχικά το κείμενο .
Σε αντίθετη περίπτωση , η διαμάχη γύρω από το Filioque θα είχε ξεκινήσει αμέσως εφόσον οι Ανατολικοί Πατέρες δεν υπήρχε καμία περίπτωση να δεχτούν άλλη εκπόρευση του Αγίου Πνεύματος εκτός από αυτή του Πατέρα .
Την πρώτη συγγραφική του προσπάθεια την έκανε με το έργο « Κατά Ελλήνων » στρέφοντας τα βέλη του κατά των ειδωλολατρών .
Το δεύτερο επιγράφεται « Λόγος περί ενανθρωπήσεως του λόγου » , συνοψίζοντας τη διδασκαλία της εκκλησίας περί σωτηρίας του ανθρώπου .
Μεγάλο τμήμα της συγγραφής του , αφορά την αίρεση των αρειανών με κυριότερα , « 4 λόγοι κατά Αρειανών » , « Απολογητικός κατά Αρειανών » , « Απολογία προς βασιλέα Κωνστάντιο » , « Απολογία περί φυγής αυτού » που πραγματεύονται τις διδασκαλίες της Α΄ Οικουμενικής συνόδου , τις απολογίες σε βάρος του , από τους Αρειανούς και τη φυγάδευση του στην έρημο το 356 μ.Χ .
Από τα ερμηνευτικά , τα περισσότερα έχουν χαθεί , διασώζονται όμως οι ερμηνείες περί ψαλμών .
Τέλος από τα ασκητικά και πρακτικά , διασώζονται τα « Βίος και Πολιτεία Πατρός Αντωνίου » και « Περί Παρθενίας » .
Από τις επιστολές διακρίνονται οι εορταστικές , προς μοναχό Αμούν , προς Ρουφινιανό , προς Σαρπίωνα , προς Επίκτητο προς Αδέλφιο , προς Μάξιμο και προς Δρακόντιο .
Στην 39η Εορταστική Επιστολή του , το 367 μ.Χ. , ο Αθανάσιος απαριθμεί τα 27 βιβλία της Καινής Διαθήκης , γεγονός που αποτελεί την αρχαιότερη σωζόμενη εμφάνιση του κανόνα με την μορφή που έχει μέχρι και σήμερα .
Από πληροφορίες που μαθαίνουμε από τον Ωριγένη , στα ταξίδια τα οποία διενήργησε σε κατά τόπους Εκκλησίες , ανέφερε ανάγνωση χωρίων , που απαγγέλλονταν ως Κανονικά .
Το εύρος των βιβλίων που χρησιμοποιούνταν με αυτό τον τρόπο ήταν αρκετά μεγαλύτερο από τον πυρήνα των βιβλίων που χαρακτηρίστηκαν ως θεόπνευστα και κανονικά .
Από τον Ευαγγελιστή Λουκά [ 1 : 1-4 ] και άλλες έμμεσες ιστορικές πηγές , γνωρίζουμε ότι τα πρώτα μεταχριστιανικά χρόνια πολλά έργα και προφορικές παραδόσεις είχαν διασωθεί , με αποτέλεσμα η εκκλησία να θεωρεί , πως χάνεται το σωτήριο μήνυμα των Ευαγγελίων .
Από την άλλη , πολλοί αιρετικοί χάλκευαν τα ευαγγέλια προσθέτοντας ή απορρίπτοντας κομμάτια τους ή και συντάσσοντας νέα κείμενα με τη μορφή Ευαγγελίου , με σκοπό να εξυπηρετήσουν τη δική τους δογματική αντίληψη . Έτσι η Εκκλησία έθεσε κριτήρια επιλογής .
Αυτά τα κριτήρια αφορούσαν διάφορες παραμέτρους όπως ότι τα κείμενα πρέπει να είναι αποδεδειγμένα αποστολικά , το περιεχόμενό τους να χει πνευματικό αντίκρυσμα και να είναι αποδεκτό από όλες τις Εκκλησίες .
Τρεις σύνοδοι ασχολήθηκαν με το ζήτημα του Κανόνα της Καινής Διαθήκης , της Λαοδίκειας , της Ρώμης και Γ΄ Καρθαγένης .
Ο κανόνας της πρώτης συνόδου θεωρήθηκε μη γνήσιος , ενώ στις επόμενες πρωτοστατούντων των Ιερωνύμου και Αυγουστίνου , έθεσαν ως κανονικό , τον κανόνα του Μεγάλου Αθανασίου .
Βεβαίως , ενώ οι Εκκλησιαστικοί Πατέρες και οι τοπικές σύνοδοι αποφαίνονταν για την εγκυρότητα των Χριστιανικών συγγραμμάτων , η χρήση από τις Χριστιανικές κοινότητες παρείχε την πραγματική αξιολόγηση του τι θα περιλάμβανε ο κανόνας .
Η Καινή Διαθήκη βασίστηκε τελικά στα συγγράμματα που είχαν ευρεία αποδοχή και ήταν χρήσιμα για την ανάγνωση στις κατά τόπους εκκλησίες .
Το πιστεύω του Μεγάλου Αθανασίου συνοψίζονται από τα πεπραγμένα της Α΄ Οικουμενικής συνόδου .
Δηλαδή « Ο Υιός και Λόγος του Θεού , τέλειον γέννημα του Πατρός , γέννημα δε όχι κατά θέλησιν , αλλά κατά φύσιν .
Δεν προήλθε διότι το ηθέλησεν ο Πατήρ , αλλά διότι είναι μέσα είς την φύσιν του Πατρός να γεννά τον Υιόν και μέσα εις την φύσιν του Υιού να γεννάται .
Τούτο ακριβώς συνιστά την διαφοράν αυτού από τα κτίσματα .
Είναι εικών και ομοίωσις του Πατρός , ενώ ο άνθρωπος είναι απλώς κατ ’ εικόνα και καθ ’ ομοίωσιν , άναρχος και Αυτός , όπως ο Πατήρ » .
Η ψυχή είναι « αυτοκίνητη » και ζει και μετά το θάνατο του σώματος .
Η αθανασία αυτή δεν οφείλεται στη φύση της , αλλά στο θέλημα του Θεού .
Με το όρο αυτό εννοεί τόσο την Αγία Γραφή , όσο και την παράδοση των Αποστόλων και των Πατέρων της εκκλησίας , την οποία δίδαξε ο Κύριος και κήρυξαν οι Πατέρες .
Σε αυτήν την παράδοση θεμελιώδης είναι η ύπαρξη της εκκλησίας του Χριστού και όποιος ξεφεύγει από αυτή χάνει την ιδιότητα του Χριστιανού .
Τη δε δογματική διδασκαλία , έχει τη δυνατότητα , μόνο η εκκλησία να διατυπώνει .
Ο Ιησούς Χριστός κατά τον Αθανάσιο « υιοποίησεν ημάς τω Πατρί και εθεοποίησε τους ανθρώπους , γενόμενος αυτός άνθρωπος .
Ουκ άρα άνθρωπος ων ύστερον γέγονεν άνθρωπος , ινα μάλλον ημάς θεοποίηση » ( Λόγος κατά Αρειανών 1,30 ) .
Υποστηρίζει ότι όποιος υιοθετεί το δόγμα του Αρείου , ουσιαστικά υποστηρίζει ότι ο Χριστός είναι κτίσμα , και καταντάει και αυτός ειδωλολάτρης , όπως οι εθνικοί .
Επίσης το Άγιο Πνεύμα « συναριθμείται » και « συνδοξάζεται » αφού « της αυτής Θεότητος εστί και της αυτής ουσίας » .