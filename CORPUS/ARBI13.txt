Ο ίδιος παρασημοφορήθηκε δύο φορές για τον ηρωισμό του με τα μετάλλια του Μεγάλου Πατριωτικού Πολέμου βʹ τάξεως και του Ερυθρού Αστέρα .
Κατά τα τέλη του πολέμου όμως συνελήφθη , διότι σε ένα γράμμα προς φίλο του αναφερόταν ειρωνικά για την προσωπικότητα και τις ικανότητες του Ιωσήφ Στάλιν αναφέροντας τον ως Balabos δηλαδή τον αρχηγό σε εβραϊκή διάλεκτο .
Συνεπεία τούτου κατηγορήθηκε για αντισοβιετική προπαγάνδα ( το διαβόητο άρθρο 58 του σοβιετικού Ποινικού Κώδικα επί Στάλιν ) και μεταφέρθηκε στη Μόσχα για ανάκριση .
Στις 7 Ιουλίου 1945 καταδικάσθηκε με το άρθρο 58 σε ισόβια εκτόπιση και οκταετή καταναγκαστική εργασία από ένα έκτακτο δικαστήριο , στο οποίο δεν κλήθηκε καν να υπερασπισθεί τον εαυτό του .
Την πρώτη οκταετία της ποινής ο Σολζενίτσιν πέρασε από διάφορα στρατόπεδα εργασίας στο ασιατικό τμήμα της Σοβιετικής Ένωσης .
Στη συνέχεια τοποθετήθηκε σε « σαράσκα » ( ερευνητικό κέντρο που απαρτιζόταν από καταδικασμένους ) και προς το τέλος σε ειδικό στρατόπεδο για πολιτικούς κρατουμένους .
Το 1953 έληξε η ποινή της καταναγκαστικής εργασίας , όμως λόγω της ισόβιας εκτόπισης δεν διέθετε ελευθερία μετακίνησης . Ήδη έπασχε από καρκίνο , ο οποίος αντιμετωπίσθηκε την τελευταία στιγμή σε ένα νοσοκομείο της Τασκένδης ( 1954 ) .
Με την αποσταλινοποίηση μπόρεσε επιτέλους να επιστρέψει στα ευρωπαϊκά εδάφη της χώρας , όπου εργάσθηκε ως καθηγητής μέσης εκπαίδευσης .
Παράλληλα επιδόθηκε στη συγγραφή , αλλά κρατούσε αυτή τη δραστηριότητα μυστική .
Χρόνια αργότερα , όταν αποδεχόταν το βραβείο Νόμπελ , έγραψε για αυτήν την περίοδο πως όχι μόνο ήταν πεπεισμένος ότι δε θα έβλεπε ούτε μια γραμμή από τα κείμενά του τυπωμένη , αλλά δεν άφηνε ούτε τους πιο κοντινούς του ανθρώπους να τα διαβάσουν υπό το φόβο ότι θα ξαναέμπλεκε .
Τελικά το 1961 βρήκε το θάρρος να απευθυνθεί στον ποιητή Αλεξάντρ Τβαρντόβσκι , αρχισυντάκτη του περιοδικού Νόβι Μιρ ( Νέος Κόσμος ) , δίνοντάς του το χειρόγραφο τού Μια μέρα στη ζωή του Ιβάν Ντενίσοβιτς , όπου περιέγραφε μια μέρα από τη ζωή στο γκούλαγκ .
Ο Τβαρντόφσκι το δημοσίευσε στο περιοδικό τον επόμενο χρόνο , με ειδική μάλιστα άδεια από το Νικίτα Χρουστσόφ .
Ακολούθως εκδόθηκε σε βιβλίο .
Ο Ιβάν Ντενίσοβιτς προκάλεσε σοκ τόσο στη σοβιετική όσο και στην παγκόσμια κοινή γνώμη .
Δεν ήταν μόνο το ζήτημα της φρίκης των γκούλαγκ που πραγματευόταν , αλλά και το γεγονός ότι ένα βιβλίο με τέτοιο περιεχόμενο κυκλοφορούσε ελεύθερα και αλογόκριτα στη Σοβιετική Ένωση , δείχνοντας σε ποιον βαθμό είχε φθάσει η αποσταλινοποίηση .
Σύντομα εκδόθηκε στις περισσότερες γλώσσες του κόσμου - οι πρώτες εκδόσεις στα αγγλικά έγιναν σχεδόν ταυτόχρονα με τη ρωσική έκδοση , το 1963 .
Μετά την παραίτηση του Χρουστσόφ , το 1964 , και την ανάληψη της εξουσίας από τον Λεονίντ Μπρέζνιεφ , ο Σολζενίτσιν άρχισε να αντιμετωπίζει και πάλι προβλήματα με τις αρχές .
Την επόμενη χρονιά η μυστική αστυνομία κατάσχεσε κάποια χειρόγραφά του και συνεχώς τού γινόταν σαφές ότι βρίσκεται σε δυσμένεια . Όταν το 1970 του απενεμήθη το Νόμπελ Λογοτεχνίας , ο Σολζενίτσιν δεν παρέστη στην τελετή απονομής , στη Στοκχόλμη καθώς φοβόταν ότι αν έβγαινε από την ΕΣΣΔ , οι σοβιετικές αρχές θα του απαγόρευαν να επιστρέψει.Όλος ο ανθρωπισμός κλεισμένος σε έναν καρπό , διότι ο πυρήνας του είναι η αγάπη για τον άνθρωπο .
Το βραβείο Νόμπελ Λογοτεχνίας αυτού του χρόνου έχει προσφερθεί στον κήρυκα ενός τέτοιου ουμανισμού ήταν η προσφώνηση της Σουηδικής Ακαδημίας κατά την απονομή του Νόμπελ Λογοτεχνίας στον Σολζενίτσιν .
Το 1973 κυκλοφόρησε στη Δύση το σπουδαιότερο έργο του Σολζενίτσιν , το « Αρχιπέλαγος Γκούλαγκ » .
Οι σοβιετικές αρχές εξοργίσθηκαν , αλλά λόγω της παγκόσμιας αναγνωρισιμότητάς του αδυνατούσαν να λάβουν ποινικά μέτρα εναντίον του .
Τελικά το 1974 πήρε την απόφαση να εγκαταλείψει τη χώρα , αποστερούμενος τη σοβιετική ιθαγένεια .
Πέρασε για λίγο από τη Δυτική Γερμανία και την Ελβετία , ώσπου τελικά εγκαταστάθηκε στις ΗΠΑ - αρχικά στην Καλιφόρνια , μετά από πρόσκληση του Πανεπιστημίου Στάνφορντ , και από το 1976 στο Βερμόντ .
Μολονότι στις ΗΠΑ έχαιρε μεγάλων τιμών και απόλυτης ελευθερίας ( για πρώτη φορά στη ζωή του ) , ουδέποτε ένιωσε άνετα .
Γενικά αντιπαθούσε την κυρίαρχη κουλτούρα της τηλεόρασης , ενώ χαρακτηριστικά δεν κατάφερε ποτέ να μιλήσει καλά αγγλικά .
Ασχολήθηκε κυρίως με τη συγγραφή ενός πολύτομου έργου για την ιστορία της μετάβασης από την τσαρική στην κομμουνιστική Ρωσία υπό τον τίτλο « Κόκκινος Τροχός » ( Красное колесо , Red Wheel ) .
Το 1990 η κυβέρνηση Γκορμπατσώφ τού επαναχορήγησε τη σοβιετική ιθαγένεια , αλλά ο Σολζενίτσιν επέστρεψε μόνο μετά τη διάλυση της ΕΣΣΔ το 1994 μαζί με τη δεύτερη σύζυγό του .
Τα παιδιά τους προτίμησαν να παραμείνουν στις ΗΠΑ .
Εγκαταστάθηκαν σε μία ντάτσα ( εξοχική κατοικία ) στη δυτική Μόσχα , όπου έζησε μέχρι το θάνατό του στις 3 Αυγούστου του 2008 , σε ηλικία 89 ετών .
Σε αυτά τα τελευταία χρόνια ο κλονισμός της υγείας του ήταν εμφανής .
Ασχολήθηκε κυρίως με δύο έργα , το « Σιτάρι ανάμεσα στις μυλόπετρες » ( μυθιστορηματική βιογραφία για τη ζωή του στην Αμερική ) και το « Διακόσια χρόνια μαζί » ( η ιστορία της εβραϊκής κοινότητας στη Ρωσία ) , τα οποία κυκλοφόρησαν στις αρχές της δεκαετίας του 2000 . 1962 Μία ημέρα του Ιβάν Ντενίσοβιτς . ( νουβέλα ) 1962 .
Το σπίτι της Ματριόνα .
Για το καλό της υπόθεσης .
Περιστατικό στο σταθμό Κρετσέτοβνα . ( τρία διηγήματα ) 1966 Ζαχάρ Καλιτά ( διήγημα ) 1968 Πρώτος κύκλος ( μυθιστόρημα ) 1968 Πτέρυγα καρκινιπαθών ( μυθιστόρημα ) 1969 Η κόρη της αγάπης κι ο αθώος ( θεατρικό ) . 1969 Τετράδια της Εντα ( αυτοβιογραφικά κείιμενα ) 1969 .
Τα δικαιώματα του συγγραφέα ( πολιτικό κείμενο ) 1969 Φλόγα στον άνεμο ( θεατρικό μονόπρακτο ) 1971 Αύγουστος δεκατέσσερα ( μυθιστορηματικό χρονικό , συγχωνεύτηκε στο πολύτομο μυθιστορημα `` Ο κόκκινος τροχός '' , ως πρώτο μέρος της τετραλογίας ) 1973 - 1978 Αρχιπέλαγος Γκουλάγκ ( πολύτομο χρονικό , μείγμα ιστοριογραφίας , αυτοβιογραφικής αφήγησης και προσωπικής μαρτυρίας ) 1974 Πρωσικές νύχτες ( ποιήματα ) 1975 Το μοσχάρι κουτούλησε στη βαλανιδιά ( μελέτη για τη λογοτεχνική ζωή στη Σοβιετική Ένωση ) -- -κατά λέξη μτφρ . `` Δρυς και μοσχάρι '' 1975 Φωνές κάτω από τα συντρίμμια ( πολιτικά κείμενα ) 1975 Ομιλία στις ΗΠΑ 1976 Ο Λένιν στη Ζυρίχη.Κεφάλαια . ( μυθιστορηματικό χρονικό ) 1978 Η παρακμή του θάρρους ( πολιτικά κείμενα ) 1980 .
Ο θανάσιμος κίνδυνος ( ανάλυση των εσφαλμένων αντιλήψεων των Αμερικανών για τη Σοβιετική Ένωση ) 1983 .
Οκτώβρης 1916 ( δίτομο , δεύτερο μέρος του μυθιστορηματικου χρονικού `` Ο Κόκκινος Τροχός '' με θέμα του τον τρόπο με το οποίο επικράτησε το κομμουνιστικό κόμμα στη Ρωσία . ) 1983 Πλουραλιστικοί ( Pluralists ) ( πολιτικά κείμενα ) 1986 Μάρτιος 1917 ( τέσσερις τόμοι του μυθ .
Ο Κόκκινος Τροχός ) 1989 Απρίλιος1917 ( δύο τόμοι του μυθ .
Ο Κόκκινος Τροχός , που περατώνεται με αυτούς και αριθμεί δέκα τόμους ) 1990 Να αναδιοργανώσουμε τη Ρωσία μας ( πολιτικά κείμενα ) 1995 Το ρωσικό ζήτημα στα τέλη του εικοστού αιώνα ( πολιτικά κείμενα ) 1997 Οι αόρατοι σύμμαχοι ( πολιτικά κείμενα ) 1998 Η Ρωσία κάτω απ'τη χιονοστιβαδα ( πολιτικά κείμενα ) 1998 Σκίτσα εξορίας.Το σιτάρι ανάμεσα στις μυλόπετρες . ( περιγράφει τα χρόνια που έζησε εξόριστος στις ΗΠΑ ) 2001-2 Διακόσια χρόνια μαζί ( κείμενα για τους Εβραίους της Ρωσίας ) 2007 Ένα λεπτό την ημέρα ( συνεντεύξεις ) 2011 Μαρμελάδα βερύκοκο και άλλες ιστορίες ( διηγήματα ) 2015 Η λογοτεχνική μου συλλογή ( δοκίμια ) 2015 Ψέματα κι επανάσταση . ( δοκίμια ) 2018 Ημερολόγιο του `` Κόκκινου Τροχού '' ΤΑ ΠΕΖΟΓΡΑΦΗΜΑΤΑ ΤΟΥ ΣΟΛΖΕΝΙΤΣΙΝ ΜΕ ΛΙΓΑ ΛΟΓΙΑ Ο Σολζενίτσιν αφηγήθηκε τον τρόπο ζωής των κρατουμένων που ζούσαν την εξαθλίωση στα στρατόπεδα καταναγκαστικής εργασίας ( ΓΚΟΥΛΑΓΚ ) , όπου οι εργάτες παρά το ότι διαβίωναν σε καθεστώς που υποτίθεται ότι κυβερνούσαν οι εργάτες , δεν πληρώθηκαν ποτέ για την εργασία που παρείχαν ! Αλλά και των επιστημόνων κρατουμένων ( που επίσης δεν πληρώθηκαν ποτέ ) οι οποίοι ζούσαν περιορισμένοι σε δεσμωτήρια με στοιχειώδεις ανθρώπινες συνθήκες ζωής.Περιγράφει επίσης την συμπεριφορά των δεσμοφυλάκων , των συνθηκών εργασίας , την ελλειπή σίτιση , την απόγνωση για τις υπέρογκες ποινές που τους είχαν επιβάλλει στημένα κρατικά στρατοδικεία , τις τιμωρίες , τις ταλαιπωρίες και τις ασθένειες που υπέμειναν σε θερμοκρασίες έως σαράντα βαθμούς υπό το μηδέν ( βλ.παρακάτω `` Μια ημέρα του Ιβάν Ντενίσοβιτς '' ) .Όταν η θερμοκρασία υπερέβαινε το όριο αυτό , τότε , και μόνον τότε , τους δινόταν εντολή να κάνουν εσωτερικές εργασιες.Έτσι οικοδομήθηκαν τα μεγάλα έργα και κτίστηκαν οι μεγάλες πόλεις της Σιβηρίας για τις οποίες καμάρωνε ο Στάλιν .
Η πρώτη νουβέλα του Σολζενίτσιν με τίτλο `` Μια ημέρα του Ιβάν Ντενίσοβιτς `` γράφτηκε το 1951 και δημοσιεύτηκε το 1962 , ( σ σ . 188 ) .Ο τίτλος είναι οργανικός ( δηλαδή συγκεφαλαιώνει την υπόθεση του βιβλίου ) , καίριος και συμβολικός.Η ιστορία αφορά έναν πολιτικό κρατούμενο σε στρατόπεδο καταναγκαστικής εργασίας της ΕΣΣΔ ( Γκουλάγκ ) , του οποίου η κάθε ημέρα είναι ίδια με την προηγούμενη ή την επόμενη , με αποτέλεσμα αν κάποιος αφηγηθεί μία και μόνη μέρα , να είναι σα να εξιστορεί μια ολόκληρη ζωή , αφού οι ποινές των κατάδικων ήταν πάντοτε εξοντωτικές.Η κάθε ημέρα περιλαμβάνει κατά σειράν : Πρωινή έγερση , παράταξη , στίχιση , συσσίτιο , πορεία , οικοδομική εργασία , πορεία , παράταξη , στίχιση , συσσίτιο , ύπνος.Την βασανιστικά συμμετρική αυτή κι αβάσταχτη ρουτίνα θα μπορούσε να διακόψει μόνο η επιβολή μιας τιμωρίας ! Ο Σούκοβ ή Ιβάν Ντενίσοβιτς `` είναι 40 ετών και του λείπουν τα μισά δόντια `` , όπως μας τον συστήνει επιγραμματικά ο συγγραφέας.Το 1941 επιστρατεύτηκε και πολέμησε στο Ανατολικό Μέτωπο.Το 1942 αιχμαλωτίστηκε από τους Γερμανούς , αλλά κατάφερε να δραπετεύσει.Όταν επέστρεψε στη μονάδα του θεωρήθηκε `` πράκτορας του εχθρού '' και συνελήφθη . ( ( Ας σημειωθεί ότι χιλιάδες Ρώσων αιχμαλώτων που επέστρεψαν στη ΕΣΣΔ πριν ή μετά τον πόλεμο , χαρακτηρίστηκαν με την τραγικά αόριστη αυτήν κατηγορία και οδηγήθηκαν γραμμή στα στρατόπεδα καταναγκαστικής εργασίας , θα εξηγήσουμε γιατί ) ) .Ο Ιβάν το 1943 καταδικάστηκε σε ποινή δέκα ετών ΧΩΡΙΣ ΔΙΚΗ.Εξορίστηκε και οδηγήθηκε σε στρατόπεδο καταναγκαστικής εργασίας.Η ιστορία του τοποθετείται το 1951 , ενώ έχει εκτίσει ήδη οκτώ χρόνια καθημερινής ( και χωρίς αμοιβή ) οικοδομικής εργασίας.Στο στρατόπεδο επικρατεί ατμόσφαιρα κόλασης : κλοπές , τιμωρίες , εξευτελισμοί , καταδόσεις , πείνα.Βαναυσότητες όχι μόνον εκ μέρους των δεσμοφυλάκων , αλλά και των ίδιων των κρατουμένων . ( ( Αξίζει να θυμηθούμε την παρατήρηση που κάνει ο Σολζενίτσιν στο `` Αρχιπέλογος Γκουλάγκ '' , ζητώντας εκ των προτέρων συγγνώμη από τον αναγνώστη.Εκεί γράφει ότι απαγορεύονταν από τους κανονισμούς του στρατοπέδου η αυτοϊκανοποίηση των κατάδικων ! Γι'αυτο τη νύχτα περνούσαν οι δεσμοφύλακες να δουν αν κοιμούνταν οι κατάδικοι με τα χέρια έξω από τις κουβέρτες.Το τελευταίο αυτό ήταν υποχρεωτικό , γι'αυτο οι άμοιροι , τύλιγαν με ότι κουρέλια έβρισκαν τα χέρια τους για να μην παγώσουν κι αχρηστευτούν ) ) .Ο τρόπος αφήγησης του Σολζενιτσιν είναι ίδιος με αυτόν που θ'ακολουθήσει και στη συνέχεια της λογοτεχνικής του παραγωγής.Λεπτομερής περιγραφή συγκεκριμένων στιγμιοτύπων της φυλακής , χωρίς χρήση μεταφορικού λόγου ή καλολογικών στοιχείων , καθημερινό λεξιλόγιο , αλλά με την ανάδειξη λέξεων από όλη τη μακραίωνη γλωσσική παράδοση της Ρωσίας ( ορισμένες λέξεις που χρησιμοποιούσε δεν υπήρχαν ούτε στα λεξικά ) , στατική δράση ή και ολοκληρωτική απουσία δράσης , γραμμική αφήγηση που αποτελείται `` από συγκοπές παρά από συνέχειες '' .Η νουβέλα περιγράφει τις σωματικές και ψυχικές δοκιμασίες των κατάδικων.Να ορισμένες από αυτές : • Ο κρατούμενος οφείλει να φοράει μόνο μία φανέλα και τη φόρμα της φυλακής.Κανένα άλλο ρούχο • Απαγορεύεται να φοράς ζώνη.Το παντελόνι το δένεις με σπάγγο . • Υποχρεούσε να βγάζεις την τραγιάσκα , όταν πλησιάζει ο δεσμοφύλακας στα πέντε μέτρα , διαφορετικά οδηγείσαι στην απομόνωση . • Είναι προνόμιο να πλένεις τις καραβάνες , γιατί έχεις την ευκαιρία να τρως τα αποφάγια από το κάθε συσσίτιο.Ποτέ η ποσότητα του φαγητού δεν είναι τέτοια ώστε να χορτάσεις . • Μόνον όταν η θερμοκρασία υπερβαίνει τους 40° Κελσίου υπό το μηδέν δίνεται άδεια στους καταδίκους , ώστε να μην εργασθούν.Ας σημειωθεί ότι στη Σιβηρία το πρωί έχει συνήθως -39° Κελσίου , και -18° Κελσίου το μεσημέρι καθ ' όλη τη διάρκεια του χειμώνα.Μέση θερμοκρασία -36° Κελσίου.Κι ότι σε κάθε κοιτώνα εβδομήντα κρατουμένων καίει μόνο μία ξυλόσομπα . • Με πυρετό 37,7 ο κρατούμενος δεν θεωρείται ασθενής και οφείλει να ακολουθήσει πορεία , ακόμα και μιας ώρας , από το στρατόπεδο μέχρι την οικοδομή , ακόμα και σε θερμοκρασία 39° Κελσίου υπό το μηδέν . • Η ευθύνη είναι ομαδική.Αν σε μια ομάδα κάποιος παραβιάσει τους κανόνες τιμωρούνται όλοι.Περιγράφεται ένας κατάδικος που κοιμήθηκε στην οικοδομή και μέχρι να τον βρουν οι δεσμοφύλακες , περιμέναν οι κατάδικοι επί ώρες στο ύπαιθρο κατά την καταμέτρηση.Οταν επέστρεψε ξυλοκοπήθηκε από τους υπόλοιπους συγκρατουμένους του . • Πρέπει να δώσει μάχη ο κατάδικος μετά την επιστροφή από την εργασία για το βραδινό συσσίτιο , που αποτελείται `` από ένα δάχτυλο λαχανόσουπα μέσα στην οποία κολυμπούν μερικά ψαροκοκαλα , χωρίς ψαχνό `` , όπως καταλήγει χαρακτηριστικά ο συγγραφέας . -- > Το πρώτο του μυθιστόρημα έχει τίτλο `` Πρώτος Κύκλος `` , γράφτηκε από το 1955 έως το 1964 και θεωρείται το καλύτερό του ( σ.σ.816 ) .
Δημοσιεύτηκε το 1968.Είναι μυθιστόρημα χωρίς ήρωα κι αυτός που πρωταγωνιστεί είναι η σκλαβιά , η αδυναμία μιας ομάδας ανθρώπων να μπορούν να βγουν από το δεσμωτήριό τους.Πρόκειται για το Ινστιτούτο Απόρρητων Μελετών που εδρεύει στο Μαβρίνο , προάστειο της Μόσχας.Είναι το Ερευνητικό Κέντρο της Μυστικής Αστυνομίας ( KGB ) , στο οποίο εργάστηκε για λίγο κι ο Σολζενίτσιν.Βασικό θέμα του μυθιστορήματος είναι το ηθικό δίλλημα των έγκλειστων επιστημόνων , που πρέπει να αποφασίσουν αν θα συνεργαστούν με τις Αρχές για την κατασκευή οργάνων μυστικής παρακολούθησης πολιτών για τη χειραγώγηση του ρωσικού λαού , ώστε να εκτίσουν την ποινή τους σε ανθρώπινες συνθήκες εργασίας , ή , θα αρνηθούν , με αποτέλεσμα να επιστρέψουν στις βάναυσες συνθήκες εργασίας των ΓΚΟΥΛΑΓΚ.Όπως σχολιάζει εύστοχα ο Γκεόργκ Λούκατς `` Ο Πρώτος Κύκλος φέρνει μαζί του μονάχα δυο γεγονότα που εξάλλου τα περιμέναμε κατά την ανάγνωση : τη σύλληψη του Βολόντιν και τη μεταφορά του Νέρζιν σ'ενα κοινό στρατόπεδο συγκέντρωσης. '' .
Ο Βολόντιν ( που είναι ένας από τους πιο συμπαθείς ήρωες του μυθιστορήματος ) ειδοποιεί έναν συνεργάτη του ώστε να προλάβει και να μην συλληφθεί.Πράγμα που το καταφέρνει , με συνέπεια όμως να συλληφθεί ο ίδιος.Ο Νέρζιν , το alter ego του Σολζενίτσιν , όταν μαθαίνει το αντικείμενο της εργασίας για το οποίο τον μετέφεραν στο Ινστιτούτο ( ως μαθηματικός επιστήμονας που είναι ) , ζητάει να επιστρέψει ξανά πίσω στο στρατόπεδο , στα ΓΚΟΥΛΑΓΚ.Και οι δύο αυτές πράξεις θυσίας απειχούν την αντίληψη που έχει ο ίδιος ο Σολζενίτσιν , ο οποίος θεωρεί τη θυσία την ανώτερη των αρετών.Η υπόθεση διαρκεί μόλις τρεις ημέρες του 1949 και η δράση είναι στατική και πολυπρόσωπη .
Ο Σολζενίτσιν δεν είναι πολιτικός ή φιλόσοφος αλλά ένας λογοτέχνης το έργο του οποίου διαποτίζεται από την πολιτική σκέψη .