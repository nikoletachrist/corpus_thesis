Ότι οι γυναίκες έχουν λιγότερα δόντια από τους άντρες . Ότι το θηλυκό είναι ένα ατελές αρσενικό ή μία ‘ δυσμορφία ’ ή ένας ‘ ακρωτηριασμένος άντρας ’ » .
Ο Αριστοτέλης πίστευε πως οι άντρες και οι γυναίκες διαφέρουν από τη φύση τους τόσο εμφανισιακά όσο και πνευματικά .
Ισχυρίσθηκε πως οι γυναίκες ήταν « πιο πονηρές , λιγότερο απλές , πιο συναισθηματικές ... πιο συμπονετικές ... πιο ευσυγκίνητες ... πιο ζηλιάρες , πιο γκρινιάρες , πιο δύστροπες ... είχαν την τάση να αποθαρρύνονται πιο εύκολα και να απελπίζονται πιο εύκολα ... πιο αναίσχυντες και με λιγότερο αυτοσεβασμό , με πιο λανθασμένο λόγο , πιο εκδικητικές [ και ] ... επίσης χρειάζονται λιγότερο ύπνο , πιο ευθυνόφοβες [ και ] πιο δύσκολο να τις ωθήσεις σε δράση από ότι τους άντρες » . Έγραψε πως μόνο οι ανοιχτόχρωμες γυναίκες , και όχι οι πιο μελαμψές , είχαν σεξουαλικές εκκρίσεις και μπορούσαν να νιώσουν οργασμό .
Θεωρούσε επίσης πως αυτές οι εκκρίσεις μπορούσαν να αυξηθούν με την κατανάλωση τροφών με έντονη γεύση και μυρωδιά .
Ο Αριστοτέλης θεωρούσε πως οι σεξουαλικές εκκρίσεις μίας γυναίκας ήταν όμοιες με εκείνες ενός στείρου ή ακρωτηριασμένου άντρα .
Συμπέρανε πως και τα δύο φύλα συνέβαλλαν στην αναπαραγωγή αλλά ότι η συμβολή της γυναίκας βρισκόταν στις εκκρίσεις της και όχι στις ωοθήκες της .
Ο Αριστοτέλης εξηγεί πως η σχέση ανάμεσα στη γυναίκα και τον άντρα παίρνει ιεραρχικό χαρακτήρα αναφερόμενος στην αντρική εξουσία πάνω στους « βάρβαρους » ή μη-Έλληνες , « Από τη φύση του το θηλυκό είναι διαφορετικό από τον δούλο .
Γιατί η φύση δεν έχει καμία σχέση με το πως φτιάχνουν οι χαλκουργοί τα Δελφικά μαχαίρια -δηλαδή με φειδώ- αλλά , αντίθετα , κάνει το κάθε πράγμα για έναν συγκεκριμένο σκοπό .
Γιατί το κάθε πράγμα θα έκανε καλύτερα τη δουλειά του αν είχε μόνο έναν σκοπό αντί για πολλούς .
Ανάμεσα στους βαρβάρους η γυναίκα και ο δούλος έχουν την ίδια θέση .
Αυτό συμβαίνει γιατί δεν υπάρχουν φυσικοί νόμοι μεταξύ τους , αλλά , αντίθετα , ο συσχετισμός μεταξύ τους είναι ανάμεσα σε αρσενικό και θηλυκό δούλο .
Για τον λόγο αυτόν οι ποιητές λένε πως ‘ είναι πρέπον οι Έλληνες να κυριαρχούν στους βαρβάρους ’ , καθώς ο βάρβαρος και ο δούλος είναι από τη φύση τους το ίδιο. » Την ίδια στιγμή όμως που ο Αριστοτέλης περιόριζε τον κοινωνικό ρόλο των γυναικών και προωθούσε την ιδέα ότι οι γυναίκες έπρεπε να λαμβάνουν λιγότερο φαγητό από τους άντρες , ταυτόχρονα ασκούσε κριτική και στα αποτελέσματα αυτού : μία γυναίκα τότε , πίστευε , γινόταν ακόμα πιο συμπονετική , πιο αυθάδης και πιο δύστροπη . Έλεγε πως τότε οι γυναίκες αποθαρρύνονταν ακόμα πιο εύκολα , γίνονταν ακόμα πιο αναίσχυντες με μικρότερο αυτοσεβασμό , έκαναν περισσότερα λάθη στον λόγο τους και γίνονταν πιο εκδικητικές .
Το μοντέλο κληρονομικότητας του Αριστοτέλη επιχειρούσε να εξηγήσει πως τα χαρακτηριστικά των γονέων μεταδίδονται στο παιδί και επηρεάζονται από το περιβάλλον .
Κατά τη γνώμη του ένα ενεργό , έμψυχο αρσενικό στοιχείο γονιμοποιούσε ένα θηλυκό παθητικό στοιχείο που λειτουργούσε απλά ως υλικό « σκεύος » για τη διαδικασία της αναπαραγωγής .
Οι απόψεις του Αριστοτέλη περί αναπαραγωγής που καθιστούσαν τη γυναίκα παθητικό φορέα της αντρικής γονιμότητας υποβίβαζε τη σημασία της γυναίκας στον μοναδικό ίσως τομέα όπου η γυναικεία υπεροχή είναι εμφανής .
Το σύστημα του Αριστοτέλη λειτουργούσε ως εξής : Το σπέρμα του πατέρα και η έμμηνος ρύση της μητέρας περιέχουν τα γονικά χαρακτηριστικά .
Το μοντέλο είναι εν μέρει ασυμμετρικό καθώς σε αυτό μόνο ο πατέρας προσδιορίζει το ανθρώπινο είδος ενώ τόσο τα υγρά του πατέρα όσο και της μητέρας προσδιορίζουν άλλα χαρακτηριστικά πέρα από το είδος όπως το χρώμα των ματιών του πατέρα και το σχήμα της μύτης της μητέρας .
Η θεωρία είναι κάπως συμμετρική στον βαθμό που θεωρεί πως το σπέρμα προσδιορίζει το αρσενικό φύλο ενώ η έμμηνος ρύση το θηλυκό .
Αν το σπέρμα είναι αρκετά ζεστό για να ξεπεράσει το κρύο της εμμήνου ρύσεως τότε το παιδί θα είναι αγόρι , διαφορετικά θα είναι κορίτσι .
Δηλαδή η κληρονομικότητα που περιέγραψε ο Αριστοτέλης είναι διαφορική ( το ένα χαρακτηριστικό αποκλείει το άλλο ) όπως και στη Μεντελική κληρονομικότητα , αντίθετα από το Ιπποκρατικό μοντέλο το οποίο ήταν συνεχές και αλληλένδετο .
Το φύλο του παιδιού μπορεί να επηρεαστεί από παράγοντες όπως η θερμοκρασία , ο καιρός , η κατεύθυνση του ανέμου , η διατροφή και η ηλικία του πατέρα . Άλλα χαρακτηριστικά πέρα από το φύλο επηρεάζονται επίσης από το κατά πόσο η θερμοκρασία του σπέρματος καταφέρνει να ξεπεράσει τη θερμοκρασία της εμμήνου ρύσης ή όχι με αποτέλεσμα να υπονοείται πως ένας άντρας με ισχυρό σπέρμα θα έχει γιους που θα του μοιάζουν ενώ ένας άντρας με ασθενές σπέρμα θα έχει κόρες που θα μοιάζουν στη μητέρα τους .
Η αριστοτελική θεωρία αναπαραγωγής και κληρονομικότητας οδηγεί μοιραία σε μία αντίφαση την οποία παρατήρησε μάλιστα και ο ίδιος ο Αριστοτέλης .
Αν είναι το σπέρμα του άντρα που μεταδίδει την ψυχή στο έμβρυο και αν τα κορίτσια γίνονται από την έμμηνο ρύση των γυναικών και όχι από το σπέρμα τότε πως γίνεται να διαθέτουν ψυχή και οι γυναίκες ; Ο Αριστοτέλης ήταν σαφής πως ψυχή διέθεταν και οι άντρες και οι γυναίκες και κατέληξε σε μία αναπροσαρμογή της θεωρίας του .
Προσπαθώντας να ανακουφίσει , όπως είπε ο ίδιος , « τον φόβο του άντρα ότι μπορεί να υπάρχει χωρίς λόγο ύπαρξης » θεώρησε πως κάθε αναπαραγωγή , ακόμα και με αποτέλεσμα ένα θηλυκό έμβρυο , χρειάζονταν την αντρική συμβολή προκειμένου να εμφυσηθεί η ψυχή αντλώντας επιχειρήματα από την παρατήρηση των αυγών των πουλιών .
Ποτέ όμως δεν εξήγησε γιατί θεωρούσε ότι η αντρική ψυχή είχε τη δυνατότητα αναπαραγωγής αλλά η θηλυκή όχι και με ποιον τρόπο το παθητικό θηλυκό στοιχείο που αποτελούσε απλά το « σκεύος » της αναπαραγωγικής διαδικασίας κατάφερνε να περνά τα χαρακτηριστικά της γυναίκας στα θηλυκά έμβρυα .
Σύμφωνα με τον Αριστοτέλη πρέπει να υπάρχει « πολιτική εξουσία » του άντρα πάνω στη σύζυγό του .
Σχετικά με τις διαφορές ανάμεσα στους συζύγους ο Αριστοτέλης λέει πως αυτές « πάντα » οφείλονται σε διαφορετικά παρουσιαστικά , εκφράσεις και τιμές .
Οι οικιακές ασχολίες του άντρα και της γυναίκας διαφέρουν γιατί εκείνος οφείλει « να φέρνει » και εκείνη « να διατηρεί » .
Στα « Οικονομικά » ο Αριστοτέλης έγραψε πως δεν είναι στο συμφέρον ενός λογικού άντρα να είναι πολυγαμικός ή να έχει τυχαίες συνευρέσεις με γυναίκες γιατί διαφορετικά οι κατώτεροι θα αρχίσουν να διεκδικούν τα προνόμια των νόμιμων τέκνων του και η σύζυγός του θα χάσει την τιμή της ενώ θα αμαυρωθεί το όνομα των γιων του .
Το σωστό είναι να τιμά τη σύζυγό του και να την προσεγγίζει με αυτοσυγκράτηση και δέος και οι συζητήσεις του μαζί της να είναι εύφρονες , υπονοώντας πως μόνο τέτοια συμπεριφορά είναι νόμιμη και έντιμη .
Ο Αριστοτέλης πίστευε πως μία γυναίκα τιμάται με το να βλέπει πως ο σύζυγός της τής είναι πιστός και πως δεν προτιμούσε άλλη γυναίκα , αλλά πάνω από όλα αγαπά , εμπιστεύεται και θεωρεί δική του μόνο εκείνη .
Ο Αριστοτέλης έγραψε πως ο σύζυγος οφείλει να εξασφαλίσει στη σύζυγό του συναίνεση , πίστη και αφοσίωση έτσι ώστε ανεξάρτητα από το αν εκείνος είναι ή όχι παρόν να μην υπάρχει διαφορά στη συμπεριφορά της απέναντί του αφού εκείνη θα έχει συνειδητοποιήσει ότι είναι από κοινού προστάτες των κοινών συμφερόντων τους . Έτσι όταν εκείνος θα βρίσκεται μακριά εκείνη θα αισθάνεται ότι κανένας άλλος άντρας δεν είναι πιο καλός ή πιο ενάρετος ή πιο δικός της .
Ο Αριστοτέλης ήταν αντίθετος σε κάθε καθεστώς που αμφισβητούσε τον παραδοσιακό ρόλο των γυναικών . Έγραψε πως στη Σπάρτη ο νομοθέτης ήθελε να σκληραγωγήσει και να πειθαρχήσει όλη την πόλη και εφάρμοσε το θέλημα του στους άντρες , αλλά παρέβλεψε τις γυναίκες οι οποίες ζούσαν εν μέσω κάθε είδους τρυφηλότητας και πλούτου .
Προσέθεσε πως σε καθεστώτα στα οποία οι συνθήκες των γυναικών ήταν άσχημες , μπορούσε να θεωρηθεί πως η μισή πόλη ζούσε στην ανομία .
Ο Αριστοτέλης έδωσε ίση σημασία στην ευτυχία των γυναικών και των αντρών και σχολίασε στη « Ρητορική » πως μία κοινωνία δεν μπορεί να είναι ευτυχισμένη εκτός και αν οι γυναίκες είναι επίσης ευτυχισμένες .
Ο Αριστοτέλης πίστευε πως στη φύση το κοινό καλό προέκυπτε από την εξουσία ενός ανώτερου πλάσματος αλλά δεν ανέφερε ποτέ πως το κοινό καλό των αντρών βρισκόταν στην εξουσία τους πάνω στις γυναίκες .
Πίστευε επίσης πως ήταν η λογική σκέψη εκείνη που έκανε κάποιον ανώτερο από άλλα κατώτερα όντα στη φύση , όμως εκείνος χρησιμοποίησε τη λέξη « κρείττων » που σημαίνει πιο ισχυρός για να δηλώσει την ανωτερότητα και όχι κάποια λέξη που θα υποδήλωνε τη λογική ή την ευφυΐα .
Σχετικά με τα παιδιά είπε « τι θα μπορούσε να είναι πιο θεϊκό ή πιο επιθυμητό από έναν λογικό άντρα από το να κάνει παιδιά με μία ευγενή και έντιμη σύζυγο τα οποία θα είναι οι πιο πιστοί υποστηρικτές και οι πιο διακριτικοί προστάτες των γονιών τους όταν εκείνοι γεράσουν αλλά και οι συνεχιστές όλου του οίκου ; Τα παιδιά , εφόσον ανατραφούν σωστά από πατέρα και μητέρα , θα γίνουν ενάρετοι ενήλικοι όπως αξίζει σε εκείνους που τα μεγάλωσαν έντιμα και ενάρετα ... » Ο Αριστοτέλης πίστευε πως όλοι διαθέτουν τη βιολογική ορμή της αναπαραγωγής , να αφήσουν κάτι πίσω τους να πάρει τη θέση τους και να τους μοιάζει .
Αυτό δικαιολογούσε τη φυσική συντροφικότητα ανάμεσα στον άντρα και τη γυναίκα .
Και κάθε άτομο έχει έναν συγκεκριμένο σκοπό γιατί είναι καλύτερα να τελειοποιείς ένα χαρακτηριστικό αντί να είσαι απλά ικανός σε πολλαπλά .
Σύμφωνα με τον Αριστοτέλη ο σκοπός της γυναίκας ήταν να κάνει παιδιά .
Ο Αριστοτέλης τόνισε πως ο άντρας και η γυναίκα εργάζονται από κοινού για να αναθρέψουν τα παιδιά τους και το πως το κάνουν αυτό επηρεάζει το τι είδους άνθρωποι γίνονται αυτά αργότερα και κατά συνέπεια και το σε τι είδους κοινωνία ζουν όλοι .
Ο Αριστοτέλης φαίνεται να διαφωνεί με τον Πλάτωνα σχετικά με το αν οι γυναίκες πρέπει να μορφώνονται όπως έλεγε ο Πλάτωνας .
Και οι δύο όμως θεωρούν τις γυναίκες κατώτερες .
Ο Πλάτωνας στον « Τιμαίο » ισχυρίζεται πως οι άντρες που επέδειξαν δειλία ή τεμπελιά θα ξαναγεννιούνταν ως γυναίκες και στους « Νόμους » εξηγεί γιατί θα πρέπει να μορφώνονται οι γυναίκες : « Επειδή παραμελήσατε αυτό το φύλο , σταδιακά χάσατε τον έλεγχο πολλών πραγμάτων που σήμερα θα βρίσκονταν σε πολύ καλύτερη κατάσταση αν τα ήλεγχαν οι νόμοι .
Η φυσική δυνατότητα της γυναίκας για αρετή είναι κατώτερη από εκείνη ενός άντρα , επομένως βρίσκεται σε μεγαλύτερο κίνδυνο , ίσως ακόμα και στον διπλάσιο. » Ο Πλάτωνας εξηγεί την πεποίθησή του ότι η « φυσική δυνατότητα » των γυναικών είναι κατώτερη από εκείνη των αντρών ισχυριζόμενος στην « Πολιτεία » ότι « οι γυναίκες μοιράζονται από τη φύση τους όλα όσα είναι στη ζωή με τους άντρες αλλά σε όλα είναι πιο αδύναμες από αυτούς » .
Ο Πλάτωνας πίστευε ακράδαντα στη μετεμψύχωση και αυτό ήταν σημαντικό για τη διάκριση που έκανε ανάμεσα στη φύση του άντρα και της γυναίκας .
Αυτό δεν ίσχυε για τον Αριστοτέλη που θεωρούσε τις διαφορές βιολογικές .
Ο Πλάτωνας αναφέρεται στο θέμα με περισσότερη λεπτομέρεια στον « Τιμαίο » όπου λέει πως οι άντρες διαθέτουν ανώτερη ψυχή από τις γυναίκες : « Οι άνθρωποι έχουν διττή φύση και η ανώτερη από αυτές ονομάζεται άντρας » .
Ο Πλάτωνας επίσης χρησιμοποιεί τη λέξη « θηλυπρεπής » ως υποτιμητικό χαρακτηριστικό υπονοώντας κατωτερότητα και συναισθηματική αστάθεια .
Οι απόψεις του Αριστοτέλη επηρέασαν και την πολιτική σκέψη και τις πεποιθήσεις των ανθρώπων σχετικά με τη σωστή κατανομή των κοινωνικών ρόλων .
Η αμφισβήτηση του Αριστοτέλη στις απόψεις του Πλάτωνα σχετικά με την εκπαίδευση των γυναικών και την ίση συμμετοχή τους στα κοινά επηρέασε και τους μεταγενέστερους επί αιώνες με αποτέλεσμα αυτοί οι δύο τομείς να παρακμάσουν κατά την εποχή του Μεσαίωνα αλλά και αργότερα να τεθούν εμπόδια στην κοινωνική πρόοδο , τη μόρφωση των γυναικών και τη συμμετοχή τους στα κοινά . Όμως οι απόψεις αυτές του Αριστοτέλη δεν επηρέασαν αρνητικά μόνο τις γυναίκες αλλά και τους περισσότερους άντρες καθώς οι πολιτικές του απόψεις προέβλεπαν και δικαιολογούσαν μια « αναλογική δικαιοσύνη » που δεν αποδίδονταν ίσα μεταξύ των ανθρώπων αλλά αναλογικά σύμφωνα με την αξία τους η οποία προσδιορίζονταν από την καταγωγή τους και τη θέση τους στην κοινωνική ιεραρχία .
Αυτό είχε σαν αποτέλεσμα να δικαιολογηθεί ένα ιεραρχικό και άνισο φεουδαρχικό καθεστώς που κυριάρχησε στην Ευρώπη επί αιώνες και να δοθούν δικαιολογίες σε διάφορες διακρίσεις που εξακολουθούν να ισχύουν μέχρι και σήμερα στη Δύση .
Επίσης η πεποίθηση του Αριστοτέλη περί φυσικής και πολιτικής ανωτερότητας του ελεύθερου άντρα έναντι της γυναίκας , του παιδιού και του δούλου οδήγησε στη διαμόρφωση μίας μορφής οικογένειας που στηρίζονταν όχι στην αμοιβαία συνεργασία και εκτίμηση αλλά σε σχέσεις εξουσίας ανάμεσα σε κυρίαρχους και κυριαρχούμενους ενώ δικαιολόγησε πολιτικά και ηθικά τον θεσμό της δουλείας .
Ο Αριστοτέλης επηρέασε σχεδόν καθολικά τη μεσαιωνική θεολογική σκέψη και βλέπουμε χαρακτηριστικά την επίδρασή του στη σκέψη ενός από τους μεγαλύτερους θεολόγους και διανοητές του Μεσαίωνα , του Θωμά Ακινάτη .
Οι απόψεις αυτές , περασμένες μέσα από θεολογικά , φιλοσοφικά και πνευματικά φίλτρα οδήγησαν , με ηγετική φυσιογνωμία τον Θωμά Ακινάτη , στην εμφάνιση του σχολαστικισμού , ένα από τα σημαντικότερα φιλοσοφικά κινήματα του Μεσαίωνα που υιοθέτησε μια στάση εχθρότητας προς τις γυναίκες και στηρίχθηκε στην έννοια της αντρικής ανωτερότητας αντλώντας επιχειρήματα από τον Αριστοτέλη .