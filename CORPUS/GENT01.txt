Εκτός Ευρώπης υπάρχουν σημαντικές Σερβικές κοινότητες στις Ηνωμένες Πολιτείες , τον Καναδά και την Αυστραλία .
Υπάρχουν πάνω από 2 εκατομμύρια Σέρβοι σε διασπορά σε όλο τον κόσμο , αν και μερικές πηγές ανεβάζουν αυτό τον αριθμό στα 4 εκατομμύρια .
Η ύπαρξη πολυάριθμης Σερβικής διασποράς είναι κυρίως συνέπεια οικονομικών ή πολιτικών ( πιέσεων ή απελάσεων ) αιτίων .
Υπήρξαν αρκετά κύματα Σερβικής μετανάστευσης : Οι Σέρβοι μιλούν τη Σερβική γλώσσα , μέλος της Νότιας Σλαβικής ομάδας γλωσσών , ειδικά της Νοτιοδυτικής Σλαβικής ομάδας , με τη Νοτιοανατολική ομάδα να περιλαμβάνει τη Βουλγαρική και τη Σλαβομακεδονική .
Η τυπική Σερβική θεωρείται ποικιλία της Σερβοκροατικής , αμοιβαία κατανοητή με την Κροατική και τη Βοσνιακή γλώσσα , που όλες βασίζονται στη Στοκαβική διάλεκτο .
Η Σερβική είναι επίσημη γλώσσα στη Σερβία και στη Βοσνία-Ερζεγοβίνη και αναγνωρισμένη μειονοτική γλώσσα στο Μαυροβούνιο ( αν και μιλιέται από την πλειοψηφία του πληθυσμού ) , την Κροατία , τη Βόρεια Μακεδονία , τη Ρουμανία , την Ουγγαρία , τη Τσεχία και τη Σλοβακία .
Παλαιότερες μορφές της λόγιας Σερβικής είναι η Εκκλησιαστική Σλαβονική της Σερβικής αναθεώρησης , που χρησιμοποιείται ακόμη για εκκλησιαστικούς σκοπούς και η Σλαβονικοσερβική - ένα μείγμα Σερβικής , Εκκλησιαστικής Σλαβονικής και Ρωσικής που χρησιμοποιείτο από τα μέσα του 18ου μέχρι τις πρώτες δεκαετίες του 19ου αιώνα .
Η Σερβική έχει στην πράξη διγραφία , χρησιμοποιώντας και το Κυριλλικό και το Λατινικό αλφάβητο .
Το Σερβικό Κυριλλικό αλφάβητο επινοήθηκε το 1814 από το Σέρβο γλωσσολόγο Βουκ Κάρατζιτς , που το δημιούργησε με φθογγικές αρχές .
Δάνειες λέξεις στη Σερβική γλώσσα , εκτός από τους κοινούς διεθνισμούς , είναι κυρίως από την Τουρκική , τη Γερμανική και την Ιταλική , ενώ λέξεις Ουγγρικής προέλευσης υπάρχουν κυρίως στο βορρά και Ελληνικές λέξεις επικρατούν στη Θεία Λειτουργία .
Δύο Σερβικές λέξεις που χρησιμοποιούνται σε πολλές γλώσσες παγκοσμίως είναι το `` βαμπίρ '' και η `` πάπρικα `` .
Ο Αγγλικός όρος vampire προήλθε ( μέσω του Γαλλικού vampyre ) από το Γερμανικό Vampir , που με τη σειρά του προήλθε στις αρχές του 18ου αιώνα από τη Σερβική λέξη вампир/vampir , όταν ο Άρνολντ Πάολε , ένα υποτιθέμενο βαμπίρ στη Σερβία περιγράφηκε ότι έσπερνε τον όλεθρο στα Σερβικά χωριά , την εποχή που η Σερβία ενσωματώθηκε στην Αυστριακή Αυτοκρατορία .
Η λογοτεχνία , η αγιογραφία , η μουσική και ο χορός και η Μεσαιωνική αρχιτεκτονική είναι οι μορφές τέχνης για τις οποίες είναι περισσότερο γνωστή η Σερβία .
Οι παραδοσιακές Σερβικές εικαστικές τέχνες ( ιδιαίτερα η νωπογραφία και σε κάποιο βαθμό η αγιογραφία ) καθώς επίσης και η εκκλησιαστική αρχιτεκτονική αντανακλούν έντονα τις Βυζαντινές παραδόσεις , με κάποιες Μεσογειακές και Δυτικές επιρροές .
Τα νεότερα χρόνια ( από το 19ο αιώνα ) οι Σέρβοι έχουν επίσης αξιοσημείωτη κλασική μουσική και φιλοσοφικά έργα .
Το 12ο και 13ο αιώνα έγιναν πολλές εικόνες , τοιχογραφίες και χειρόγραφα-μινιατούρες καθώς ανεγέρθηκαν πολλά Σερβικά Ορθόδοξα μοναστήρια και εκκλησίες όπως εκείνα της Στουντένιτσα , του Σοπότσανι , της Γκρατσάνιτσα και του Βισόκι Ντέτσανι .
Η αρχιτεκτονική μερικών από αυτά είναι παγκοσμίου φήμης .
Από τα μέσα της δεκαετίας του 1800 η Σερβία έχει αναδείξει πολλούς διάσημους ζωγράφους , που είναι εκπρόσωποι γενικών ευρωπαϊκών καλλιτεχνικών τάσεων . Ένας από τους επιφανέστερους ήταν ο Πάγια Γιοβάνοβιτς ( 1859-1957 ) , που ζωγράφιζε τεράστιους καμβάδες με ιστορικά θέματα , όπως τις Μεγάλες Μεταναστεύσεις των Σέρβων .
Ο ζωγράφος Ούρος Πρέντιτς ( 1857-1953 ) διακρίθηκε επίσης στη Σερβική τέχνη , ζωγραφίζοντας την Κόρη του Κοσσυφοπεδίου , που ολοκλήρωσε το 1919 .
Ενώ οι Γιοβάνοβιτς και Πρέντιτς ήταν ρεαλιστές ζωγράφοι , ο Τζούρα Γιάκτσιτς ( 1832-1878 ) ήταν πετυχημένος Ρομαντικός .
Ο ζωγράφος Βλαντιμίρ Βελίτσκοβιτς ( γ . 1935 ) ήταν διάσημος για το σουρρεαλισμό του .
Το μεγαλύτερο μέρος της πρώιμης Σερβικής λογοτεχνίας ήταν για θρησκευτικά θέματα .
Γράφτηκαν ευαγγέλια , ψαλτήρια , μηνολόγια , βίοι αγίων και δοκίμια και κηρύγματα των θεμελιωτών της Σερβικής Ορθόδοξης Εκκλησίας .
Στο τέλος του 12ου αιώνα γράφτηκαν δύο από τα σημαντικότερα έργα της Σερβικής μεσαιωνικής λογοτεχνίας - το Ευαγγέλιο του Μίροσλαβ και το Ευαγγέλιο του Βουκάν , που συνδύαζαν χειρόγραφα Βιβλικά κείμενα με ζωγραφισμένα ακρωνύμια και μικρές εικόνες .
Σημαντικοί συγγραφείς με Μπαρόκ επιρροές ήταν οι [ Αντρίγια Ζμάγεβιτς ( 1628-1694 ) , Γκαβρίλ Στεφάνοβιτς Βένκλοβιτς ( 1670-1749 ) , Γιοβάν Ράγιτς ( 1726-1801 ) , Ζαχάριγε Ορφέλιν ( 1726-1785 ) και άλλοι .
Ο Ντοσιντέι Ομπράντοβιτς ήταν η επιφανέστερη μορφή της Περιόδου του Διαφωτισμού , ενώ ο σημαντικότερος κλασικιστής συγγραφέας ήταν ο Γιόβαν Στέριγια Πόποβιτς , αν και τα έργα του περιέχουν επίσης ρομαντικά στοιχεία .
Η νεότερη Σερβική λογοτεχνία άρχισε ( 1806-1856 ) άρχισε με τις συλλογές δημοτικών τραγουδιών του Βουκ Κάρατζιτς το 19ο αιώνα και τα έργα του Πέταρ Β΄ Πέτροβιτς-Νιέγκος ( 1813-1851 ) , Πρίγκιπα-Επίσκοπο του Μαυροβουνίου .
Ο πρώτος επιφανής εκπρόσωπος της Σερβικής λογοτεχνίας τον 20ό αιώνα ήταν ο Γιόβαν Σκέρλιτς ( 1877-1914 ) , που έγραψε στο προπολεμικό Βελιγράδι και βοήθησε στην εισαγωγή των Σέρβων συγγραφέων στη μοντέρνα λογοτεχνία .
Ο σημαντικότερος Σέρβος συγγραφέας του Μεσοπολέμου ήταν ο Μίλος Τσρνιάνσκι ( 1893-1977 ) .
Οι πρώτοι Σέρβοι συγγραφείς που εμφανίσθηκαν μετά το Β΄ Παγκόσμιο Πόλεμο ήταν οι Μιχαΐλο Λάλιτς ( 1914-1992 ) και Ντόμπριτσα Τσόσιτς . Άλλοι διάσημοι μεταπολεμικοί συγγραφείς ήταν ο Ίβο Άντριτς και ο Μέσα Σελίμοβιτς , που αυτοπροσδιορίζονταν ως Σέρβοι .
Ο Άντριτς κέρδισε το Βραβείο Νόμπελ Λογοτεχνίας το 1961 .
Ο Ντανίλο Κις ( 1935-1989 ) , άλλος δημοφιλής Σέρβος συγγραφέας , έγινε γνωστός με το Ένας τάφος για το Μπόρις Νταβίντοβιτς καθώς και αρκετά καταξιωμένα μυθιστορήματα .
Μεταξύ των σύγχρονων Σέρβων συγγραφέων ο Μίλοραντ Πάβιτς ( 1929-2009 ) ξεχωρίζει ως ο πιο καταξιωμένος από τους κριτικούς με τα μυθιστορήματά του `` Λεξικό των Χαζάρων '' , `` Τοπίο Ζωγραφισμένο με Τσάι '' και `` Η Εσωτερική Πλευρά του Ανέμου '' να του χαρίζουν παγκόσμια αναγνώριση .
Χαίροντας μεγάλης εκτίμησης στην Ευρώπη και τη Νότια Αμερική ο Πάβιτς θεωρείται ένας από τους πιο ενδιαφέροντες συγγραφείς των αρχών του 20ού αιώνα .
Η παραδοσιακή σερβική μουσική περιλαμβάνει διάφορα είδη γκάιντας , φλάουτου , κόρνας , τρομπέτας , λαούτου , ψαλτηρίου , τυμπάνων και πιατινιών .
Ο `` κόλο '' είναι ο παραδοσιακός συλλογικός δημοτικός χορός , που έχει πολλές παραλλαγές ανάλογα με την περιοχή .
Ο συνθέτης και μουσικολόγος Στέφαν Στογιάνοβιτς Μόκρανιατς ( 1856-1914 ) θεωρείται ένας από τους σημαντικότερους θεμελιωτές της νεότερης Σερβικής μουσικής .
Η Σερβία έχει αναδείξει πολλούς ταλαντούχους κινηματογραφιστές , με διασημότερους τους Ντούσαν Μακαβέγεφ , Ζιβόγιν Πάβλοβιτς , Γκόραν Πασκάλιεβιτς και Εμίρ Κουστουρίτσα .
Ο Κουστουρίτσα έγινε παγκοσμίως γνωστός , αφότου κέρδισε δυο φορές το Χρυσό Φοίνικα στο Φεστιβάλ Κινηματογράφου των Καννών . Έχει κερδίσει πολλά άλλα βραβεία και είναι Εθνικός Πρέσβης για τη Σερβία της UNICEF .
Αρκετοί Σέρβοι έχουν διακριθεί στο Χόλυγουντ .
Σημαντικότεροι από αυτούς είναι οι βραβευμένοι με Όσκαρ Καρλ Μάλντεν , στη Τέσιτς , Πήτερ Μπογκντάνοβιτς και Μίλα Γιόβοβιτς .
Υπάρχουν αρκετά διαφορετικά είδη Σερβικών ονομάτων .
Τα Σερβικά μικρά ονόματα προέρχονται σε μεγάλο βαθμό από Σλαβικές ρίζες , π.χ .
Βουκ , Γκόραν , Ζόραν , Ντράγκαν , Μίλαν , Μίροσλαβ , Βλαντιμίρ , Σλόμπονταν , Ντούσαν , Μίλιτσα , Νέβενα , Βέσνα , Ραντμίλα . Άλλα ονόματα είναι Χριστιανικής προέλευσης , καταγόμενα από τη Βίβλο ( Εβραϊκά μέσω της Ελληνικής ) όπως Λαζάρ , Μιχαΐλο , Ιβάν , Γιοβάν , Ιλίγια , Μαρίγια , Άνα .
Στο ίδιο πλαίσιο μη Σλαβικά , Χριστιανικά ονόματα είναι Ελληνικά όπως Στέφαν , Νίκολα , Αλεξάνταρ , Φιλίπ , Τζόρτζε , Αντρίγια , Γελένα , Καταρίνα , Βασίλιε , Τοντόρ , ενώ με Λατινική προέλευση είναι μεταξύ άλλων Μάρκο , Αντόνιγε , Σρτζαν , Μαρίνα , Πέταρ , Πάβλε , Νατάλιγια ( μέσω της Ρωσικής ) .
Υπολογίζεται ότι πάνω από δύο τρίτα των Σερβικών επωνύμων έχουν την κατάληξη -ιτς , Σλαβικό υποκοριστικό , που αρχικά λειτουργούσε για τη δημιουργία πατρωνύμων . Έτσι το επώνυμο Πέτροβιτς σημαίνει `` ο γιος του Πέτρου '' και παρομοίως Πέτριτς `` ο γιος της Πέτρα ( θηλ. ) '' .
Τα περισσότερα Σερβικά επώνυμα είναι πατρικά , μητρικά , επαγγελματικά ή προέρχονται από προσωπικά χαρακτηριστικά . Άλλες συνηθισμένες καταλήξεις Σερβικών επωνύμων είναι -οφ , -εβ , -ιν , -σκι , που είναι η κατάληξη της Σλαβικής γενικής ( κτητικής ) , έτσι ο γιος του Νίκολα γίνεται Νικόλιν , ο γιος του Πέταρ Πετρόφ και ο γιος του Γιοβάν Γιοβάνοφ . Άλλες λιγότερο συνηθισμένες καταλήξεις είναι -άλι/όλι/έλι , -ίγια , -ίτσα , -αρ/ακ/αν .
Τα τέσσερα συνηθέστερα επώνυμα στη Σερβία είναι κατά σειρά Γιοβάνοβιτς , Πέτροβιτς , Νίκολιτς , Μάρκοβιτς , Τζόρτζεβιτς , Στογιάνοβιτς , Ιλιτς , Στάνκοβιτς , Πάβλοβιτς και Μιλόσεβιτς .
Οι Σέρβοι είναι κυρίως Ορθόδοξοι Χριστιανοί .
Η αυτοκέφαλη Σερβική Ορθόδοξη Εκκλησία , ιδρυθείσα το 1219 και με επί κεφαλής Πατριάρχη αποτελείται από τρεις αρχιεπισκοπές , έξι μητροπόλεις και τριάντα μία επαρχίες , με περίπου 10 εκατομμύρια πιστούς .
Οι πιστοί της εκκλησίας αποτελούν τη μεγαλύτερη θρησκευτική ομάδα στη Σερβία και το Μαυροβούνιο και τη δεύτερη μεγαλύτερη στη Βοσνία και Ερζεγοβίνη και στην Κροατία .
Η εκκλησία έχει μια αρχιεπισκοπή στη Βόρεια Μακεδονία και επισκοπές στη Δυτική Ευρώπη , στη βόρεια Αμερική και την Αυστραλία .
Η ταυτότητα των Σέρβων βασιζόταν ιστορικά σε μεγάλο βαθμό στην Ορθοδοξία και ιδιαίτερα στη Σερβική Εκκλησία σε τέτοιο βαθμό ώστε εκείνοι που δεν είναι πιστοί της δεν είναι Σέρβοι .
Ο προσηλυτισμός των Νότιων Σλάβων από τον παγανισμό στο Χριστιανισμό έλαβε χώρα πριν το Σχίσμα του 1054 μεταξύ της Ελληνικής Ανατολής και της Καθολικής Δύσης .
Μετά το σχίσμα όσοι ζούσαν υπό την Ορθόδοξη σφαίρα επιρροής έγιναν Ορθόδοξοι και όσοι υπό την Καθολική Καθολικοί .
Μερικοί εθνολόγοι υποστηρίζουν ότι η διάκριση σερβικής και Κροατικής ταυτότητας σχετίζεται με τη θρησκεία μάλλον παρά την εθνικότητα .
Με τον ερχομό της Οθωμανικής Αυτοκρατορίας μερικοί Σέρβοι προσηλυτίσθηκαν στο Ισλάμ .
Αυτό συνέβη ιδιαίτερα , αλλά όχι εξ ολοκλήρου , στη Βοσνία .
Από το δεύτερο μισό του 19ου αιώνα μερικοί Σέρβοι προσηλυτίσθηκαν στον Προτεσταντισμό , ενώ από παλιά μερικοί Σέρβοι ήταν Καθολικοί ( π.χ . στη Δαλματία .
Οι υπόλοιποι Σέρβοι παρέμειναν κυρίως Ορθόδοξοι Χριστιανοί .
Από τα σημαντικότερα εθνικά σύμβολα είναι η σημαία και το εθνόσημο της Σερβίας .
Η σημαία είναι τρίχρωμη , κόκκινο-μπλε-άσπρο , με τις ρίζες της στον Πανσλαβισμό , και έχει χρησιμοποιηθεί από το 19ο αιώνα .
Εκτός από εθνική σημαία χρησιμοποιείται επίσης επίσημα στη Σερβική Δημοκρατία της Βοσνίας και ως επίσημη εθνική σημαία των Σέρβων της Κροατίας .
Το εθνόσημο που περιλαμβάνει το Σερβικό αετό χρησιμοποιείται επίσης επίσημα από το 19ο αιώνα , με τα στοιχεία του αναγόμενα στο Μεσαίωνα , φανερώνοντας Βυζαντινή και χριστιανική κληρονομιά .
Τα σύμβολα αυτά χρησιμοποιούνται από πολλούς Σερβικούς οργανισμούς , πολιτικά κόμματα και ιδρύματα .
Ο τριδάχτυλος χαιρετισμός , ονομαζόμενος επίσης `` Σερβικός χαιρετισμός '' είναι δημοφιλής έκφραση των Σέρβων και της Σερβίας , που αρχικά εξέφραζε τη Σερβική Ορθοδοξία και σήμερα είναι απλώς σύμβολο των Σέρβων και του Σερβικού έθνους , σχηματιζόμενος με την έκταση του αντίχειρα , του δείκτη και του μεσαίου δακτύλου ενός ή και των δύο χεριών .
Σερβική εθνική σημαία .
Σερβική ασπίδα .
Τριδάχτυλος χαιρετισμός .
Σερβική λαϊκή ενδυμασία από την περιοχή Σουματζιά .
Παλιός Σιωπηλός χορός από το Γκλάμοτς . σλάβα , οικογενειακή γιορτή προς τιμή του οικογενειακού αγίου .
Ορθόδοξος ιερέας βάζει φωτιά στο μπάντνιακ την Παραμονή των Χριστουγέννων .
Η Σερβική κουζίνα είναι πολύ ετερογενής , με έντονες Ανατολικές , Κεντροευρωπαϊκές και Μεσογειακές επιρροές .
Παρόλα αυτά έχει εξελιχθεί και πετύχει τη δική της γαστρονομική ταυτότητα .
Το φαγητό είναι πολύ σημαντικό στην κοινωνική ζωή των Σέρβων , ιδιαίτερα σε θρησκευτικές γιορτές , όπως τα Χριστούγεννα , το Πάσχα και οι ονομαστικές γιορτές , όπως η σλάβα .
Από τα βασικά στοιχεία της Σερβικής διατροφής είναι το ψωμί , το κρέας , τα λαχανικά και τα γαλακτοκομικά .
Παραδοσιακά καταναλώνονται τρία γεύματα την ημέρα .
Το πρόγευμα αποτελείται γενικά από αβγά , κρέας και ψωμί .
Το μεσημεριανό θεωρείται το κύριο γεύμα και τρώγεται συνήθως το απόγευμα .
Παραδοσιακά ο Τούρκικος καφές φτιάχνεται μετά τα γεύματα και σερβίρεται σε μικρά φλυτζάνια .
Το ψωμί είναι η βάση των Σερβικών γευμάτων , παίζει σημαντικό ρόλο στη Σερβική κουζίνα και βρίσκεται και σε θρησκευτικές τελετές .
Παραδοσιακό Σερβικό καλωσόρισμα είναι η προσφορά στους επισκέπτες ψωμιού και αλατιού , καθώς και σλάτκο ( μαρμελάδα ) .
Το κρέας καταναλώνεται ευρέως , όπως και το ψάρι .
Οι Σερβικές σπεσιαλιτέ περιλαμβάνουν το καϊμάκι , την πρόγια ( ψωμί καλαμποκιού ) , το κάτσαμακ ( χυμός καλαμποκάλευρου ) και τη γκιμπάνιτσα ( πίτα με τυρί και καϊμάκι ) .
Το τσεβάπτσιτσι , λουκάνικα από κιμά με καρυκεύματα χωρίς περίβλημα στη σχάρα είναι το εθνικό φαγητό της Σερβίας .
Η σλιβοβίτσα είναι το εθνικό ποτό της Σερβίας , εγχώρια παραγόμενο επί αιώνες , και τα δαμάσκηνα το εθνικό φρούτο .
Το δαμάσκηνο και τα προϊόντα του είναι σημαντικής σημασίας για τους Σέρβους και μέρος πολλών εθίμων . Ένα Σερβικό γεύμα συνήθως αρχίζει και τελειώνει με προϊόντα από δαμάσκηνο και η σλιβοβίτσα σερβίρεται ως απεριτίφ .
Λέγεται ότι το καλύτερο μέρος για να χτίσεις ένα σπίτι είναι εκεί όπου αναπτύσσεται καλύτερα μια δαμασκηνιά .
Παραδοσιακά η σλιβοβίτσα ( που συνήθως αναφέρεται ως `` ρακίγια '' ) είναι συνδεδεμένη με τη Σερβική κουλτούρα ως ποτό που πίνεται σε όλες τις σημαντικές στιγμές ( γέννηση , βάπτισμα , στρατιωτική θητεία , γάμος , θάνατος , κλπ. ) .
Χρησιμοποιείται στη γιορτή του Σερβορθόδοξου πολιούχου , τη σλάβα .
Χρησιμοποιείται σε πολλές παραδοσιακές θεραπείες και χαίρει αρκετού σεβασμού πάνω από όλα τα άλλα αλκοολούχα ποτά .
Η εύφορη περιοχή της Σουμάτζια στην κεντρική Σερβία είναι ιδιαίτερα γνωστή για τα δαμάσκηνά της και τη σλιβοβίτσα της .
Η Σερβία είναι ο μεγαλύτερος εξαγωγέας σλιβοβίτσας ( που ως σλίβοβιτς παράγεται επίσης σε Σλοβενία , Κροατία , Βοσνία , Ρουμανία , Τσεχία , Σλοβακία , Πολωνία , Ουγγαρία και Βουλγαρία ) και δεύτερος μεγαλύτερος παραγωγός δαμάσκηνων στον κόσμο .
Οι Σέρβοι φημίζονται για τα αθλητικά τους επιτεύγματα και έχουν αναδείξει πολλούς ταλαντούχους αθλητές .
Με τα χρόνια η χώρα έχει αναδείξει πολλούς διεθνώς γνωστούς ποδοσφαιριστές , όπως ο Ντράγκαν Τζάγιτς ( επίσημα αναγνωρισμένος ως `` ο καλύτερος Σέρβος ποδοσφαιριστής όλων των εποχών '' από την Ποδοσφαιρική Ομοσπονδία της Σερβίας , τρίτος Ευρωπαίος Ποδοσφαιριστής της Χρονιάς το 1968 και πιο πρόσφατα όμοιούς του Νεμάνια Βίντιτς , Ντέγιαν Στάνκοβιτς ( με 103 συμμετοχές στην εθνική ομάδα ) και ο Μπράνισλαβ Ιβάνοβιτς .
Η Σερβία έχει αναπτύξει τη φήμη ως ενός από τους μεγαλύτερους εξαγωγείς απόδημων ποδοσφαιριστών .
Συνολικά 22 Σέρβοι παίκτες έπαιξαν στο NBA τις δύο τελευταίες δεκαετίες , μεταξύ αυτών ο Πρέντραγκ `` Πέτζα '' Στογιάκοβιτς και ο Βλάντε Ντίβατς .
Σέρβοι παίκτες που δεν έχουν παίξει στο ΝΒΑ αλλά παρ 'όλα αυτά επηρέασαν πολύ το άθλημα στην Ευρώπη είναι , μεταξύ άλλων , τέσσερα μέλη του `` FIBA Hall of Fame '' από τις δεκαετίες του 1960 και του 1970 - Ντράγκαν Κιτσάνοβιτς , Ντράζεν Νταλιπάγκιτς , Ραντιβόι Κόρατς και Ζόραν Σλάβνιτς - καθώς και νεότεροι αστέρες του Ευρωπαϊκού μπάσκετ , όπως ο Ντέγιαν Μποντιρόγκα και ο ακόμα ενεργός Μίλος Τεόντοσιτς ( MVP της Ευρωλίγκας 2009-2010 ) .