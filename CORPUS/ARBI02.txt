Οι Chevelle σχηματίστηκαν το 1995 στο Γκρέιζλεϊκ του Ιλλινόις στις ΗΠΑ , όταν οι αδελφοί Πητ και Σαμ Λέφλερ άρχισαν να ασχολούνται με τη μουσική .
Ο Πητ άρχισε παίζοντας κιθάρα και τραγουδώντας ενώ ο Σαμ άρχισε παίζοντας ντραμς στο γκαράζ .
Ο μικρότερος αδελφός τους , ο Τζόι , μπήκε στο συγκρότημα αργότερα το ίδιο έτος . Όλα τα μέλη του συγκροτήματος ήταν αυτοδίδακτοι μουσικοί .
Το όνομα Chevelle προήλθε από το πάθος τους για τα γρήγορα αυτοκίνητα , και ιδιαίτερα για το μοντέλο Chevrolet Chevelle που άρεσε στον πατέρα τους .
Το συγκρότημα άρχισε τη σταδιοδρομία του παίζοντας σε μικρές υπαίθριες συναυλίες και σε κλαμπ γύρω από το Σικάγο , Ιλλινόις , όταν ο Τζόι ήταν μόνο 14 χρονών .
Οι Chevelle ηχογράφησαν ένα δοκιμαστικό ντέμο 7-κομματιών με τίτλο The Blue Album ( Το Μπλε Άλμπουμ ) που κυκλοφόρησε το 1998 , και έπαιζαν σε μικρές συναυλίες για τα επόμενα τρία χρόνια , μέχρις ότου υπέγραψαν συμβόλαιο με τον Στηβ Τέιλορ της Squint Entertainment , μια δισκογραφική σύγχρονης Χριστιανικής μουσικής .
To 1999 , μετά από 17 ημέρες ηχογραφήσεων στα στούντιο Electrical Audio με τον Στηβ Αλμπίνι , κυκλοφόρησαν το πρώτο τους μουσικό άλμπουμ με τίτλο Point # 1 ( Σημείο # 1 ) .
Από αυτόν κυκλοφόρησαν δύο σινγκλ με τα μουσικά τους βίντεο , το ομότιτλο `` Point # 1 `` και το `` Mia '' ( Μία ) , που κέρδισαν Βραβεία GMA Dove Δημοφιλέστερου τραγουδιού για τα έτη 2001 και 2000 , αντίστοιχα .
Tο άλμπουμ κέρδισε το Βραβείο Dove στην κατηγορία « Άλμπουμ Σκληρής Μουσικής » το 2000 .
Το Point # 1 έγινε καλά αποδεκτό από το The Phantom Tollbooth ( Διόδια Φάντασμα ) , μια ιστοσελίδα Χριστιανικής μουσικής , και το περιοδικό HM Magazine , ωστόσο επικρίθηκε για τις μονότονες δομές του από τον ιστότοπο Jesus Freak Hideout .
Οι Chevelle έκαναν περιοδείες και εμφανίσεις ως υποστηρικτικοί συγκροτημάτων όπως οι Sevendust , οι Machine Head , οι Filter και οι Powerman 5000 , αυτήν την περίοδο .
Το 2001 η δισκογραφική Squint Entertainment έκλεισε και το 2002 οι Chevelle υπέγραψαν συμβόλαιο με την Epic Records .
Το ίδιο έτος κυκλοφόρησαν το δεύτερο μουσικό τους άλμπουμ με τίτλο Wonder What 's Next ( Τί Άλλο Μας Περιμένει ) , που κορυφώθηκε στο Νο.14 των κατατάξεων άλμπουμ στο Αμερικανικό Billboard 200 .
Από αυτό κυκλοφόρησαν το σινγκλ με τίτλο `` The Red '' ( Τα Κόκκινα ) , που ανέβηκε στο Νο . 3 των κατατάξεων του μέινστριμ ροκ , και το μουσικό του βίντεο παίχτηκε τακτικά στο MTV .
Ο Μπράιαν Ονίλ του διαδικτυακού μουσικού οδηγού Allmusic δήλωσε ότι το άλμπουμ « δείχνει μοναδικότητα που σπανίζει στους εμπορικούς κύκλους , αυτό είναι μεγάλο κατόρθωμα. » Οι Chevelle κυκλοφόρησαν ακόμα δύο σινγκλ από το άλμπουμ , τα `` Closure '' ( Τέρμα ) και `` Send the Pain Below '' ( Διώξε τον Πόνο ) , εκ των οποίων το τελευταίο έγινε Νο . 1 στις κατατάξεις του μέινστριμ ροκ και του μοντέρνου ροκ .
Το άλμπουμ έγινε πλατινένιος δίσκος από την RIAA με πάνω από ένα εκατομμύριο πωλήσεις αντιτύπων μόνο στις Ηνωμένες Πολιτείες το 2003 .
Το 2003 , οι Chevelle τραγούδησαν στο Ozzfest ( Οζφεστ ) , όπου ηχογράφησαν τη συναυλία και αργότερα κυκλοφόρησαν το πρώτο τους ζωντανό άλμπουμ , με τίτλο Live from the Road ( Ζωντανά από το Δρόμο ) , και ένα ζωντανό DVD με τίτλο Live from the Norva ( Ζωντανά από τη Νόρβα ) .
Στις αρχές του 2003 οι Chevelle έκαναν περιοδεία στην Ευρώπη μαζί με το συγκρότημα Audioslave , και μετά εμφανίστηκαν στην περιοδεία Music as a Weapon II tour ( Μουσική ως Όπλο Β ' ) με τους Disturbed , όπου τραγούδησαν τα κομμάτια `` The Red '' και `` Forfeit '' ( Παράτα Τα ) .
Ο Κιθ Μίλερ της ιστοσελίδας EvangelSociety.org επέκρινε τους Chevelle για την επιλογή τους να περιοδεύσουν για το Ozzfest με συγκροτήματα όπως οι Cradle of Filth , τα οποία κατηγόρησε ότι έχουν ενσωματωμένα έντονα σατανικά και αντιχριστιανικά θέματα στους στίχους τους .
Το 2004 ο Σαμ Λέφλερ είπε : « Μάλλον πρόκειται για κάτι που θα μας ακολουθεί για πάντα , αλλά εντάξει .
Είναι πολύ απλό .
Στην αρχή υπογράψαμε με μια δισκογραφική εταιρεία που υποστηριζόταν από τη Χριστιανική δισκογραφική Word ( που συνεργάζεται με τους καλλιτέχνες Τζον Τες και Άμι Γκραντ ) , οπότε το άλμπουμ Point # 1 κυκλοφόρησε στα χριστιανικά βιβλιοπωλεία .
Στην πραγματικότητα ήταν τυχαίο γεγονός. » Ο Σαμ είπε επίσης , στο Chicago Tribune : « Η πίστη μας είναι ακόμα πολύ σημαντική για εμάς , αλλά είναι και πολύ προσωπική .
Κανένας μας δεν αισθάνεται ότι το να είσαι ροκ συγκρότημα στη σκηνή είναι έδρανο για κηρύγματα » .
Τον Σεπτέμβριο του 2004 οι Chevelle κυκλοφόρησαν ένα άλμπουμ , με τίτλο This Type of Thinking ( Could Do Us In ) ( Αυτό το Σκεπτικό Θα Μας Ξεκάνει ) , που ηχογράφησαν στις αρχές του έτους . Έκανε ντεμπούτο στο Νο . 8 του Billboard 200 , και έγινε χρυσός δίσκος από το RIAA , έξι εβδομάδες αργότερα .
Ο Τζόνι Λόφτους του Allmusic περιέγραψε τα τραγούδια του άλμπουμ ως « δυναμικά δυνατά , αλλά ακούγονται προκατειλημμένα – δεν ξεχωρίζουν από τη γενικά δυνατή ροκ δυστυχώς » .
Το πρώτο του σινγκλ με τίτλο `` Vitamin R ( Leading Us Along ) '' ( Βιταμίνη Ρ - Μας Οδηγεί ) έφτασε στο No . 1 των κατατάξεων του μέινστριμ ροκ .
Κυκλοφόρησαν άλλα δύο σινγκλ από το άλμπουμ , το `` The Clincher '' ( Καταλύτης ) που κορυφώθηκε στο Νο . 3 του μέινστριμ ροκ , και το `` Panic Prone '' ( Επιρρεπής σε Πανικό ) που έφτασε στο Νο 26 .
Προτού κυκλοφορήσει το άλμπουμ , οι Chevelle κέρδισαν δημοσιότητα όταν το `` The Clincher '' συμπεριλήφθηκε στη μουσική επένδυση του βιντεοπαιχνιδιού Madden NFL 2005 .
Μετά την κυκλοφορία του άλμπουμ , ο μικρότερος από τους αδελφούς , ο Τζόι Λέφλερ , αποχώρησε από τους Chevelle .
Ακούστηκαν διαάφορες ιστορίες από τα μέλη του συγκροτήματος , και δεν είναι σαφές εάν απολύθηκε ή αν εγκατέλειψε το συγκρότημα για προσωπικούς του λόγους .
Ο Πητ και ο Σαμ δήλωσαν στην επίσημη ιστοσελίδα του συγκροτήματος : « Μετά από τρία χρόνια συνεχόμενων περιοδειών και ηχογραφήσεων , ο Τζόι κάνει ένα διάλειμμα με την οικογένεια στο σπίτι .
Θα μας λείψει στις διαδρομές μας , αλλά ως αδέλφια και σύντροφοί του σεβόμαστε την απόφασή του και ανυπομονούμε να βγούμε έξω και να παίξουμε για τους θαυμαστές .
Τα λέμε στην περιοδεία . '' Εντούτοις , η ιστοσελίδα Ultimate Guitar Archive , ανέφερε ότι ο Τζόι δήλωσε απολυμένος .
Οι Chevelle προώθησαν το άλμπουμ This Type of Thinking ( Could Do Us In ) με μια περιοδεία , που υποστηρίχθηκε από τα συγκροτήματα Taproot και 30 Seconds to Mars ( Σε 30 Δευτερόλεπτα στον Άρη ) που έκαναν τα ανοίγματα .
Το 2005 συνέχισαν να παίζουν σε μικρές περιοδείες , μαζί με τον Τζένο Λενάρντο του συγκροτήματος Filter ( Φίλτρο ) .
Το 2006 , οι Chevelle υποστήριξαν τους Nickelback σε μια περιοδεία στις Ηνωμένες Πολιτείες , με έναν νέο μόνιμο μπασίστα , τον πεθερό και πολύχρονο φίλο των αδελφών Λέφλερ , τον Ντιν Μπερναρντίνι .
Το 2006 οι Chevelle ηχογράφησαν το τέταρτο μουσικό τους άλμπουμ με τίτλο Vena Sera ( Αίμα ) , και το πρώτο τους με τον Μπερναρντίνι .
Κυκλοφόρησε τον Απρίλιο του 2007 , έκανε ντεμπούτο στο Νο . 12 του μπίλμπορντ 200 , και την πρώτη εβδομάδα κυκλοφορίας του πωλήθηκαν 62.000 αντίτυπα .
Ο τίτλος του άλμπουμ είναι γραμμένος στα λατινικά , και μεταφράζεται ως « φλεβικό υγρό » , που συμβολίζει το αίμα που επένδυσαν οι Chevelle για την παραγωγή του άλμπουμ , σύμφωνα με τον Πητ .
Η Κόρεϋ Άπαρ του ιστότοπου Allmusic δήλωσε ότι « το Vena Sera πιθανότατα δεν θα απογοητεύσει τους θαυμαστές , και δεν το έκανε , αν και μόνο για το γεγονός ότι ουσιαστικά ακούγεται σαν τα υπόλοιπα άλμπουμ των Chevelle » .
Σημείωσε ότι το τραγούδι `` I Get It '' ( Καταλαβαίνω ) « έχει σχετικά ελαφρύτερη κοιλιά από τα υπόλοιπα , που είναι μια καλή αλλαγή ρυθμού , αλλά στην τελική ανεπαρκής και αναποτελεσματική » .
Το πρώτο σινγκλ που κυκλοφόρησαν από το άλμπουμ , με τίτλο `` Well Enough Alone '' ( Αρκετά Καλά Μόνο ) , είναι γραμμένο για την αποχώρηση του Τζόι Λέφλερ , και έφτασε στο Νο . 4 των κατατάξεων του μέινστριμ ροκ .
Τον Μάρτιο-Απρίλιο του 2007 οι Chevelle περιόδευσαν με τα συγκροτήματα Evanescence , Finger Eleven και Strata , και τον Μάιο-Ιούνιο ήταν τα κύρια συγκροτήματα σε μία περιοδεία μαζί με τους δύο τελευταίους .
Την 12η Ιουνίου 2007 κυκλοφόρησε το δεύτερο σινγκλ από το άλμπουμ , με τίτλο `` I Get It `` ( Καταλαβαίνω ) , και την 27η Νοεμβρίου 2007 έκανε ντεμπούτο στο MTV το μουσικό βίντεο του τραγουδιού .
Τον Ιούλιο οι Chevelle πραγματοποίησαν περιοδεία στην Αυστραλία ως υποστηρικτικοί του συγκροτήματος The Butterfly Effect ( Φαινόμενο της πεταλούδας ) .
Κατά την διάρκεια της περιοδείας , η μάνατζερ του συγκροτήματος , Ροουζ , πέθανε από καρκίνο , και τους στενοχώρησε πολύ .
Την 9η Μαΐου 2007 , κατά τη διάρκεια μιας συναυλίας στο Φορτ Γουόρθ του Τέξας , το τρέιλερ των Chevelle που είχε όλο τον εξοπλισμό του συγκροτήματος κλάπηκε από το ξενοδοχείο όπου διέμεναν τα μέλη .
Η μπάντα δημοσίευσε μια ανακοίνωση που έλεγε : « Τα περισσότερα πράγματα είναι επισημασμένα ως `` Chevelle '' οπότε αν προσέξετε οτιδήποτε ύποπτο στο eBay ή σε άλλους διαδικτυακούς μεταπωλητές που εμπορεύονται `` αυθεντικά '' είδη των Chevelle ... κιθάρες , μπάσα , ντραμς , ενισχυτές , κινητές πλατφόρμες , σκηνικά , μπλουζάκια ... παρακαλώ καλέστε την αστυνομία ... » Ένα μήνα αργότερα σε μια συνέντευξη , ο Σαμ Λέφλερ δήλωσε : « Από τις 14 κιθάρες , ανακτήσαμε τις δύο , και επίσης μερικούς ενισχυτές και το σύστημα παρακολούθησης . Έτσι είναι πράγματι , δηλαδή είναι εντάξει επειδή είναι λίγο σαν τα Χριστούγεννα , αλλά πραγματικά παράξενο .
Οι άνθρωποι μας καλούσαν και λέγανε , `` Έι , αγόρασα αυτό ή εκείνο '' , και ξέρετε , κάνουμε ό , τι καλύτερο μπορούμε για να τα αγοράσουμε πίσω από αυτούς .
Και σίγουρα το ζήτημα δεν είναι θέμα χρημάτων , αλλά για το να ανακτήσουμε τον εξοπλισμό με τον οποίο κάναμε τις ηχογραφήσεις μας. » Το 2009 , οι Chevelle εργάστηκαν σε ένα στούντιο στο Νάσβιλ , Τενεσί με τον παραγωγό Μπράιαν Βέρτου .
Ο Σαμ Λέφλερ δήλωσε : « Επενδύσαμε πολύ χρόνο για να είναι αυτά τα τραγούδια διαφορετικά από των προηγούμενων άλμπουμ χωρίς όμως να χάσουμε τον πυρήνα του πάθους μας .
Είμαστε ένα σκληρό ροκ , μελωδικό συγκρότημα και αυτό εξακολουθεί να μας οδηγεί ως μουσικούς. » Την 31η Αυγούστου 2009 κυκλοφόρησε το νέο άλμπουμ , με τίτλο Sci-Fi Crimes ( Εγκλήματα Επιστημονικής Φαντασίας ) , που κορυφώθηκε στο No . 6 των κατατάξεων άλμπουμ στο Billboard 200 με περίπου 46.000 πωλήσεις , και ήταν η υψηλότερη θέση του συγκροτήματος έως τότε .
Το άλμπουμ επαινέθηκε από τον Τζάρεντ Τζόνσον της ιστοσελίδας Allmusic για το βήμα που έγινε προς μια νέα κατεύθυνση όσον αφορά τους στίχους .
Ο Πητ Λέφλερ κανονικά έγραφε στίχους για προσωπικά θέματα , αλλά στο Sci-Fi Crimes , εμπνεύστηκε από ιστορίες με υπερφυσικά φαινόμενα , θεωρίες συνωμοσίας και αλλοπρόσαλες συνθήκες ύπνου .
Το φθινόπωρο του 2009 έκαναν περιοδεία για την προώθηση του άλμπουμ , με τα συγκροτήματα Halestorm , Adelitas Way και After Midnight Project στο άνοιγμα των συναυλιών .
Τον Ιανουάριο του 2011 , οι Chevelle κυκλοφόρησαν ένα ζωντανό συνδυασμό CD/DVD με τίτλο Any Last Words ( Τελευταία Λόγια ) , ως μέρος του εορτασμού της επετείου των 10 χρόνων τους στις ηχογραφήσεις .
Η ειδική προσφορά για τους θαυμαστές ήταν ότι το πακέτο προ-παραγγελίας περιλάμβανε ένα μπλουζάκι και στο φυλλάδιο του άλμπουμ υπήρχε ονομαστική ευχαριστία για έκαστο αγοραστή : « Σε ευχαριστώ -όνομα του αγοραστή- » .
Στα τέλη του 2011 , οι Chevelle κυκλοφόρησαν το έκτο μουσικό τους άλμπουμ , με τίτλο Hats Off to the Bull ( Συγχαρητήρια στον Ταύρο ) , που έκανε ντεμπούτο στο Νο . 20 των κατατάξεων του μπίλμπορντ και πωλήθηκαν 43.000 αντίτυπα την πρώτη εβδομάδα της κυκλοφορίας του .
Το πρώτο σινγκλ που κυκλοφόρησαν από το άλμπουμ , με τίτλο `` Face to the Floor `` ( Μούρη στο Πάτωμα ) , έφτασε στο Νο . 3 των κατατάξεων της ροκ στο Billboard .
Ο Τζόι Μπαρέσι , ο παραγωγός του άλμπουμ δήλωσε γι'αυτό : « Αντί να συμβιβαστούν απλώς με μια δοκιμασμένη και άρα αληθινή συνταγή , κατέβαλαν συνειδητή προσπάθεια να ενσωματώσουν νέους ήχους και υφές στα πατενταρισμένα ανάερα ανθέμιά τους .
Ως αποτέλεσμα , το Hats Off to the Bull είναι ένα από τα πιο μεταδοτικά και εντυπωσιακά έργα του συγκροτήματος μέχρι σήμερα. » Ο Γκρέγκορι Χήνεϊ του ιστότοπου Allmusic δήλωσε ότι το άλμπουμ είναι « βαρύ και δραματικό , το άλμπουμ είναι γεμάτο από σφιχτά τυλιγμένα , στιβαρά επαναληπτικά κομμάτια , που δίνουν στο άλμπουμ ένα ελεγχόμενο αίσθημα μάλλον σαν αργής καύσης παρά μιας εκρηκτικής , καθαρτικής απελευθέρωσης » .
Την 4η Δεκεμβρίου 2012 κυκλοφόρησαν στα καταστήματα ένα άλμπουμ συλλογή των καλύτερων κομματιών του συγκροτήματος , με τίτλο Stray Arrows : A Collection of Favorites ( Ξεστρατισμένα Βέλη .
Μία Συλλογή των Αγαπημένων ) .
Η συλλογή περιλαμβάνει 11 τραγούδια και ένα προηγουμένως ακυκλοφόρητο κομμάτι με τίτλο `` Fizgig '' ( Φιζγκιγκ ) .
Η έκδοση του Best Buy έχει 15 τραγούδια και το κομμάτι `` Fizgig '' .
Το 2013 που ολοκληρώθηκε η περιοδεία για την προώθηση του Hats off to the Bull , οι Chevelle μπήκαν ξανά στο στούντιο για να ηχογραφήσουν το έβδομο άλμπουμ τους , με τον Τζόι Μπαρέσι στην παραγωγή .
Το άλμπουμ κυκλοφόρησε την 1η Απριλίου 2014 , με τίτλο La Gárgola ( σημαίνει γκαργκόιλ στα ισπανικά ) , που έφτασε στην κορυφή των κατατάξεων ροκ άλμπουμ τον ίδιο μήνα .
Το πρώτο σινγκλ από το άλμπουμ , με τίτλο « Take Out the Gunman » ( Θα Ξαποστείλω τον Ένοπλο ) , έκανε ντεμπούτο την 3 Φεβρουαρίου στα κανάλια Vevo και YouTube του συγκροτήματος , και την επόμενη μέρα κυκλοφόρησε το σινγκλ .
Την 23η Μαΐου 2015 σε μια συνέντευξη του ραδιοφωνικού σταθμού 105,7 The Point , το συγκρότημα δήλωσε ότι μετά την τελευταία συναυλία της περιοδείας τους στο Σεντ Λούις , θα εστιάσουν στη σύνθεση νέου υλικού , και ότι τα μελλοντικά έργα τους θα κινούνται προς βαρύγδουπες κατευθύνσεις .
Την 8η Ιουλίου 2016 οι Chevelle κυκλοφόρησαν το νέο άλμπουμ τους με τίτλο The North Corridor ( Ο Βόρειος Διάδρομος ) , όπως είχαν ανακοινώσει την 10 Μαΐου 2016 .
Το πρώτο σινγκλ που κυκλοφόρησαν από το άλμπουμ με τίτλο `` Joyride ( Omen ) '' ( Ανέμελη Βόλτα - Οιωνός ) , που ήταν το πέμπτο τραγούδι τους που κορυφώθηκε στο Νο . 1 στις κατατάξεις του μέινστριμ ροκ .
Την 26η Οκτωβρίου 2018 , οι Chevelle κυκλοφόρησαν ένα νέο άλμπουμ με τίτλο 12 Bloody Spies ( 12 Αιματηροί Κατάσκοποι ) , όπως είχαν ανακοινώσει την 27η Σεπτεμβρίου , το οποίο είχε Β-πλευρές και σπανιότητες .
Από τον Ιούνιο του 2019 το συγκρότημα δούλευε με τον παραγωγό Τζο Μπαρέσι στο ένατο άλμπουμ . την 20η Σεπτεμβρίου 2019 ο Μπερναρντίνι , ο οποίος ήταν στο συγκρότημα για μια δεκαετία , ανακοίνωσε ότι αποχωρεί από το συγκρότημα για να αφιερώσει χρόνο στην οικογένειά του , στην τέχνη του και την επιχείρησή του με έπιπλα .
Τον ίδιο μήνα ο τραγουδιστής Πητ Λέφλερ είπε για το νέο άλμπουμ ότι θα είναι πιο μελωδικό από τα δύο προηγούμενα , τα οποία ήταν « πολύ σκοτεινά , πραγματικά βαριά και πιο μέταλ » .
Το άλμπουμ ολοκληρώθηκε τον Νοέμβριο του 2020 , και στις 8 Νοεμβρίου 2020 κυκλοφόρησε η ακουστική έκδοση του τραγουδιού « Endlessly » ( Ατελείωτα ) . Ένα μήνα μετά , στις 8 Ιανουαρίου 2021 , κυκλοφόρησαν το μουσικό βίντεο του νέου τραγουδιού τους με τίτλο « Self Destructor » ( Αυτοκαταστροφέας ) .
Είναι το κορυφαίο σινγκλ από το ένατο άλμπουμ τους που θα κυκλοφορήσει στις 5 Μαρτίου 2021 με τίτλο « Niratias » ( Νιράτιας ) , που σημαίνει : « Τίποτα Πραγματικό Και Αυτή Είναι Προσομοίωση » .
Οι Chevelle έχουν κατηγοριοποιηθεί ως συγκρότημα εναλλακτικού μέταλ , ποστ-γκραντζ , σκληρού ροκ , και εναλλακτικού ροκ .
Τα πιο δημοφιλή άλμπουμ του συγκροτήματος , τα Wonder What 's Next και This Type of Thinking ( Could Do Us In ) , περιγράφονται ως νου μέταλ .
Οι κύριες μουσικές επιρροές τους , όπως δήλωσαν τα μέλη του συγκροτήματος , ήταν οι Helmet , οι Tool και οι The Cure .
Οι Chevelle συχνά έχουν συγκριθεί με τους Tool ( Εργαλείο ) , καθ 'όλη τη διάρκεια της σταδιοδρομίας τους , ειδικά όταν κυκλοφόρησαν το μουσικό βίντεο για το `` Mia '' που έδειχνε το κινούμενο σχέδιο μίας κούκλας από πλαστελίνη , όπως το μουσικό βίντεο των Tool για τα `` Sober `` ( Νηφάλιοι ) και `` Prison Sex '' ( Φυλακή Συνουσία ) .
Η φωνή του Πητ Λέφλερ δηλώθηκε ότι ακούγεται « λιγουλάκι » σαν του Μέιναρντ Τζέιμς Κίναν των Tool , και η μουσική τους έχει συγκριθεί με τον `` σκοτεινό '' τόνο της μουσικής των Tool .