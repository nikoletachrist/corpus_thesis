Η μεγάλη ηλικία της μητέρας και το ιστορικό προηγούμενων αποβολών , είναι οι δυο παράγοντες που συνδέονται με μεγαλύτερο ρίσκο αποβολής .
Οι φαρμακευτικές αμβλώσεις έγιναν διαθέσιμες την δεκαετία του 1970 όταν κυκλοφόρησαν ανάλογα προσταγλανδινών , και το αντιπρογεστερονικό φάρμακο μιφεπριστόνη ( mifepristone ή RU-486 ) την δεκαετία του 1980 .
Στο πρώτο τρίμηνο , οι πιο συχνές ιατρικές συνταγές για άμβλωση χρησιμοποιούν μιφεπριστόνη σε συνδυασμό με ένα ανάλογο προσταγλανδίνης όπως η μισοπροστόλη ή η gemeprost έως την 9η εβδομάδα ή μεθοτρεξάτη σε συνδυασμό με ανάλογο προσταγλανδίνης έως την 7η εβδομάδα κύησης ή ακόμη , ένα ανάλογο προσταγλανδίνης μόνο του .
Οι συνδυασμοί μιφεπριστόνης–μισοπροστόλης δρουν ταχύτερα και είναι πιο αποτελεσματικοί σε μεγαλύτερες ηλικίες από ότι ο συνδυασμός μεθοτρεξάτης–μισοπροστόλης .
Αυτό το σύστημα είναι αποτελεσματικό στο δεύτερο τρίμηνο .
Τα ιατρικά βοηθήματα που περιλαμβάνουν μιφεπριστόνη ακολουθούμενα από μισοπροστόλη στο μάγουλο μεταξύ 24 και 48 ωρών αργότερα είναι αποτελεσματικά όταν εκτελούνται πριν από 63 ημέρες κύησης .
Στις εκτρώσεις έως 7 εβδομάδες κύησης , η φαρμακευτική άμβλωση με συνδυασμό μιφεπριστόνης–μισοπροστόλης είναι πολύ πιο ασφαλές από χειρουργικές αμβλώσεις ( αναρρόφηση κενού ) ιδίως όταν η χειρουργική πρακτική δεν περιλαμβάνει λεπτομερή ανασκόπηση του αναρροφηθέντος ιστού .
H χρήση μιφεπριστόνης ακολουθούμενη μετά από 24–48 ώρες από μισοπροστόλης είναι κατά 98 % αποτελεσματική έως την 9η εβδομάδα κύησης .
Εάν η φαρμακευτική έκτρωση αποτύχει , η χειρουργική θεραπεία πρέπει να χρησιμοποιηθεί για να ολοκληρωθεί η διαδικασία .
Οι αμβλώσεις πριν την 9η εβδομάδα είναι η πλειοψηφία των αμβλώσεων στην Βρετανία , Γαλλία , Ελβετία , και σκανδιναβικές χώρες .
Στις ΗΠΑ , το ποσοστό των αμβλώσεων πριν την 9η εβδομάδα είναι αρκετά μικρότερο .
Φαρμακευτική άμβλωση η οποία χρησιμοποιεί συνδυασμό ιατρικής μιφεπριστόνης με ανάλογο προσταγλανδίνης είναι ανάμεσα στις πιο συχνές μεθόδους άμβλωσης το δεύτερο τρίμηνο στον Καναδά , στο μεγαλύτερο μέρος της Ευρώπης , στην Κίνα και Ινδία .
Σε αντίθεση , στις ΗΠΑ , το 95 % των εκτρώσεων γίνονται χειρουργικά με διαστολή και αναρρόφηση .
Στην Ελλάδα , δυστυχώς δεν υπάρχει καμία επίσημη πηγή που να αναφέρει το ποσοστό των Φαρμακευτικών Μεθόδων , λόγω των προκαταλήψεως που έχουν δημιουργηθεί γύρω από το θέμα .
Κατά συνέπεια , οι ασθενείς μπορεί να προσφύγουν σε μη-ασφαλείς μεθόδους έτσι ώστε να μην υπάρξει η καταχώρηση κανενός στοιχείου σε συστήματα .
Η φαρμακευτική μέθοδος θα βοηθούσε πάρα πολύ τόσο στην ανωνυμία , όσο και στη διαμόρφωση ενός πιο σωστού ποσοστού για την ευαισθητοποίηση του κόσμου στο θέμα .
Με βάση ανεπίσημες πηγές , οι αμβλώσεις στην Ελλάδα ανέρχονται σε 100.000-300.000 ανά έτος , εκ των οποίων μόνο το 10 % γίνεται με τη χρήση μιφεπριστόνης–μισοπροστόλης λόγω ελλιπούς ενημέρωσης .
Μέχρι την 15η εβδομάδα , η αναρρόφηση είναι η πιο συχνή χειρουργική μέθοδος για έκτρωση .
H διαστολή τραχήλου και απόξεση ενδομητρίου ( ή απλά απόξεση ) αποτελεί την δεύτερη πιο συχνή μέθοδο χειρουργικής έκτροσης και αποτελεί συνηθισμένη γυναικολογική επέμβαση που πραγματοποιείται και για άλλους λόγους πέραν της άμβλωσης όπως εξέταση για πιθανή κακοήθεια , διερεύνηση αυξημένης εμμηνόρροιας και άλλα .
Ο Παγκόσμιος Οργανισμός Υγείας συνιστά την συγκεκριμένη μέθοδο , όταν η αναρρόφηση δεν είναι διαθέσιμη .
Από την 15η εβδομάδα έως την 26η , άλλες χειρουργικές τεχνικές χρησιμοποιούνται κατά τις οποίες πάλι ενέχουν διαστολή του τραχήλου και αφαίρεση του εμβρύου και άλλων ιστών χρησιμοποιώντας χειρουργικά εργαλεία και αναρρόφηση .
Κατά το τρίτο τρίμηνο , η άμβλωση μπορεί προκληθεί χειρουργικά είτε με διαστολή του κόλπου και αφαίρεση του εμβρύου και άλλων ιστών με χειρουργικά εργαλεία είτε με υστερεκτομή ( αφαίρεση μήτρας ) .
Η υστερεκτομή για αμβλωση είναι μια επέμβαση όμοια περίπου με την καισαρική τομή και πραγματοποιείται με γενική αναισθησία .
Απαιτεί μικρότερη τομή από την καισαρική τομη και πραγματοποιείται στα τελευταία στάδια της κύησης .
Ενώ οι επεμβάσεις του πρώτοι τριμήνου πραγματοποιούνται υπό τοπική αναισθησία , οι επεμβάσεις δεύτερου τριμήνου ίσως απαιτήσουν κάποιου είδους νάρκωση ή μέθη .
Η φυσική βία , όπως γροθιές , έχει χρησιμοποιηθεί για πρόκληση έκτρωσης .
Ανάλογα με την ένταση της βίας , μπορεί να προκληθεί εσωτερική αιμορραγία της γυναίκας , χωρίς όμως να προκληθεί αποβολή .
Σε περιοχές της νοτιοανατολικής Ασίας , υπάρχουν παραδόσεις όπου έντονο μασάζ στην περιοχή της κοιλιάς πραγματοποιείται με στόχο την άμβλωση . Άλλες μέθοδοι έκτρωσης , αποτελούν η λανθασμένη χρήση misoprostol , η εισαγωγή μη χειρουργικών αντικείμενων στα εσωτερικά γεννητικά όργανα της γυναίκας , όπως κρεμαστάρια ρούχων .
Αυτές οι μέθοδοι συνήθως δεν χρησιμοποιούνται στον αναπτυγμένο κόσμο όπου η άμβλωση είναι νόμιμη και προσβάσιμη .
Η έκτρωση θεωρείται από τις πιο ασφαλείς ιατρικές πράξεις όταν πραγματοποιείται με ασφάλεια .
Ο Παγκόσμιος Οργανισμός Υγείας ορίζει ως μη ασφαλή έκτρωση αυτή που πραγματοποιείται από ανεκπαίδευτο προσωπικό , επικίνδυνα εργαλεία ή εγκαταστάσεις όπου η αντισηψία είναι πλημελής .
Η θνησιμότητα στις ΗΠΑ από εκτρωση είναι 0,7 στις 100,000 γυναίκες που υποβαλλονται στην διαδικασια , κάνοντας την έκτρωση 13 φορές πιο ασφαλή σε σύγκριση με την γέννα ( όπου η θνησιμότητα είναι 8,8 ανα 100,000 γυναίκες ) .
H θνησιμότητα της γυναίκας αυξάνει με την ηλικία του εμβρύου , όμως παραμένει μικρότερη από την γέννα μέχρι τουλάχιστον την 21η εβδομάδα κυήσεως .
Η έκτρωση που πραγματοποιείται στα εξωτερικά ιατρεία είναι ασφαλής και αποτελεσματική για τις 70 πρώτες μέρες της κυήσεως .
Η αναρρόφηση κενου το πρώτο τρίμηνο είναι η πιο ασφαλής μέθοδος για χειρουργική έκτρωση και μπορεί να πραγματοποιηθεί σε εξωτερικά ιατρεία ή και σε νοσοκομείο .
Οι επιπλοκές είναι σπάνιες και περιλαμβάνουν ρήξη μήτρας , ενδομητρίτιδα ( είδος λοίμωξης ) ή και παραμονή υπολειματικού υλικού που απαιτεί δεύτερη επέμβαση για να αφαιρεθεί.Προληπτική αντιβίωση ( όπως δοξυκυκλίνη ή μετρονιδαζόλη ) συνήθως χορηγείται πριν την επέμβαση , καθώς πιστεύεται πως μειώνουν σημαντικά την πιθανότητα λοίμωξης μετά την επέμβαση .
Οι επιπλοκές της έκτρωσης στο δεύτερο τρίμηνο είναι παρόμοιες με αυτές στο πρώτο τρίμηνο και φαίνεται να εξαρτώνται από την μέθοδο που επιλέχθηκε .
Μερικές από επιπλοκές που αναφέρονται στην δημόσια συζήτηση για τις αμβλώσεις προέρχονται από ομάδες κατά των εκτρώσεων , αλλά δεν παρουσιάζουν επιστημονική τεκμηρίωση .
Για παράδειγμα , το ερώτημα για ύπαρξη σχέσης μεταξύ έκτρωσης και καρκίνου του μαστού έχει εξετασθεί εκτενώς .
Μεγάλες ιατρικές ενώσεις όπως ο « Παγκόσμιος Οργανισμός Υγείας » , το « Αμερικανικό Ινστιτούτο κατά του Καρκίνου » , το `` American Cancer Society '' , και το αγγλικό `` Royal College of Obstetricians and Gynaecologists '' έχουν καταλήξει ότι η άμβλωση δεν προκαλεί καρκίνο του μαστού .
Δεν υπάρχει σχέση μεταξύ των περισσότερων προκλητών αμβλώσεων και ψυχιατρικών προβλημάτων , πέραν των αναμενόμενων αναφορικά με οποιαδήποτε ανεπιθύμητη εγκυμοσύνη .
Η Αμερικάνικη Εταιρεία Ψυχολόγων έχει καταλήξει ότι η πρώτη έκτρωση μιας γυναίκας δεν μπορεί να επιφέρει ψυχιατρικό πρόβλημα στην γυναίκα εάν πραγματοποιηθεί στο πρώτο τρίμηνο , με τις γυναίκες αυτές να μην έχουν περισσότερη πιθανότητα να παρουσιάσουν ψυχιατρικά προβλήματα σε σχέση με αυτές που θα συνεχίσουν μια ανεπιθύμητη εγκυμοσύνη .
H σχέση της ψυχιατρικής υγείας με την έκτρωση δεν είναι το ίδιο καλά μελετημένη .
Αν και μερικές μερικές έρευνες δείχνουν αρνητική επίπτωση στην πνευματική υγεία γυναικών που πραγματοποίησαν έκτρωση μετά το πρώτο τρίμηνο , περισσότερες μελέτες απαιτούνται για υπάρχουν βέβαια συμπεράσματα .
Οι αναφερόμενες αρνητικές ψυχολογικές συνέπειες της έκτρωσης αναφέρονται από ομάδες κατά των εκτρώσεων ως « μετά την έκτρωση σύνδρομο » , το οποίο όμως δεν είναι επιβεβαιωμένη ιατρική κατάσταση από επαγγελματίες της υγείας στις ΗΠΑ .
Οι γυναίκες συνήθως επιθυμούν να τερματίσουν την εγκυμοσύνη χρησιμοποιώντας μη ασφαλείς μεθόδους όταν η πρόσβαση σε νόμιμη άμβλωση απαγορεύεται .
Τείνουν να πραγματοποιούν την έκτρωση μοναχές τους ή να βασίζονται σε άλλα άτομα , χωρίς κατάλληλη ιατρική εκπαίδευση .
Αυτό μπορεί να οδηγήσει σε πολλές επιπλοκές , όπως ατελής έκτρωση , σήψη , αιμορραγία ή βλάβη σε εσωτερικά όργανα .
Οι μη ασφαλείς εκτρώσεις είναι από τους κυριότερους λόγους θνητότητας και θνησιμότητας ανάμεσα στις γυναίκας παγκοσμίως .
Αν και τα ακριβή στοιχεία ίσως να μην είναι απόλυτα ακριβή , εκτιμάται πως κάθε χρόνο πραγματοποιούνται 20 εκατομμύρια μη ασφαλείς εκτρώσεις , εκ των οποίων το 97 % λαμβάνουν χώρα στις αναπτυσσόμενες χώρες και προκαλούν εκατομμύρια ατυχημάτων .
Οι θάνατοι υπολογίζονται από 37,000 εως 70,000 γυναίκες την προηγούμενη δεκαετία .
Ο Παγκόσμιος Οργανισμός Υγείας πιστεύει ότι η θνησιμότητα έχει μειωθεί συγκριτικά με την δεκαετία του 1990 .
Για να μειωθεί ο αριθμός των μη ασφαλών εκτρώσεων , οι οργανισμοί υγείας συνήθως δίνουν έμφαση στην νομιμοποίηση της άμβλωσης , στην εκπαίδευση του ιατρικού προσωπικού και στην εξασφάλιση της εύκολης πρόσβασης σε υπηρεσίας υγείας από τις γυναίκες .
O κυριότερος παράγοντας σχετικά με το αν η έκτρωση πραγματοποιείται με ασφάλεια ή χωρίς , είναι η νομιμότητα της διαδικασίας .
Χώρες με περιοριστικό νομοθετικό πλαίσιο , έχουν μεγαλύτερο αριθμό μη ασφαλών αμβλώσεων ενώ ο αριθμός εκτρώσεων είναι παρόμοιος με τον αριθμό αμβλώσεων σε χώρες όπου η άμβλωση είναι νόμιμη και διαθέσιμη .
Για παράδειγμα , η νομιμοποίηση της έκτρωσης στην Νότια Αφρική το 1996 είχε άμεση θετική επίδραση στην συχνότητα των επιπλοκών σχετιζόμενων με τις αμβλώσεις , με τους σχετικούς με την έκτρωση θανάτους να μειώνονται κατά πάνω από 90 % .
Παρόμοιες μειώσεις στην θνητότητα της γυναίκας έχουν παρατηρηθεί σε χώρες όπου έχουν φιλελευθεροποιήσει τους νόμους περί έκτρωσης όπως στην Ρουμανία και το Νεπάλ .
Μια μελέτη του 2011 , έχει καταλήξει πως στις ΗΠΑ , μερικές ομοσπονδιακές νομοθεσίες εναντίον των εκτρώσεων σχετίζονται με μικρότερους ρυθμούς έκτρωσης στην ίδια την πολιτεία .
Η ανάλυση πάντως δεν έλαβε υπόψιν τα ταξίδια των γυναικών σε άλλες πολιτείες όπου η άμβλωση επιτρέπεται , για να πραγματοποιήσουν την έκτρωση .
Το 40 % των γυναικών παγκοσμίως μπορούν να έχουν πρόσβαση σε νόμιμες εκτρώσεις ενώ ένα 35 % , μπορεί να προβαίνει νομίμως σε εκτρώσεις αν όμως πληρούν συγκεκριμένα σωματικά , ψυχικά και κοινωνικοοικονομικά κριτήρια .
Οι μη ασφαλείς πρακτικές εκτρώσεων οδηγούν τις γυναίκες σε 70.000 θανάτους το χρόνο περίπου και σε 5 εκατομμύρια μόνιμες δυσλειτουργίες .
Η μη ασφαλής έκτρωση μπορεί να προκαλέσει στείρωση .
Υπολογίζεται ότι η στείρωση εξ αιτίας της μη ασφαλούς έκτρωσης αφορά 24 εκατομμύρια γυναίκες .
Για να αντιμετωπισθεί αυτό το φαινόμενο , σύμφωνα με την UNICEF , απαιτείται εκπαίδευση του πληθυσμού σε θέματα υγείας , πρόσβαση σε αξιόπιστα κέντρα υγείας πριν και μετά την άμβλωση .
Οι λόγοι και τα κίνητρα πίσω από την απόφαση των γυναικών για άμβλωση είναι αρκετά και ποικίλουν ανα γεωγραφική περιοχή .
Οι πιο συχνοί λόγοι είναι να καθυστερήσουν την έλευση του πρώτου παιδιού σε μια πιο κατάλληλη γ ια την γυναίκα εποχή , ή να επικεντρώσουν την ενέργεια και τις οικονομίες τους στα παιδιά που ήδη έχουνε . Άλλοι λόγοι είναι η δυσκολία να αντέξουν οικονομικά το κόστος ανατροφής ενός παιδιού , μη υποστήριξη από τον πατέρα , διακοπή της εκπαίδευσης της μητέρας ή της καρριέρας της , προβλήματα στη σχέση μητέρα πατέρα , η αντίληψη πως κάποια είναι πολύ μικρή για να αποκτήσει παιδί , ανεργία και να μην θέλει κάποια να κυοφορήσει και γεννήσει το παιδί ως αποτέλεσμα βιασμού ή αιμομιξίας , κ.α .
Μερικές αμβλώσεις πραγματοποιούνται ως αποτέλεσμα κοινωνικής πίεσης .
Παραδείγματα κοινωνικής πίεσης αποτελούν η κοινωνική απόρριψη της μητέρας η οποία δεν είναι παντρεμένη με τον πατέρα του παιδιού , η κοινωνική κριτική της πολύ νέας μητέρας , η θέληση για ένα συγκεκριμένο φύλο , ο κοινωνικός στιγματισμός για αναπηρίες , η έλλειψη οικονομικής υποστήριξης ή μέθοδοι ελέγχου του πληθυσμού ( π.χ . η πολιτική του ενός παιδιού στην Κίνα ) . Ένας επιπρόσθετος λόγος για την έκτρωση , είναι πολλές φορές η υγεία της μητέρας καθώς αν η εγκυμοσύνη συνυπάρχει με συγκεκριμένες ασθένειες , μπορεί να θέσει σε κίνδυνο τη ζωή της .
Σε αρκετές χώρες αποτελεί την αιτία της έκτρωσης , σε περισσότερο από τον 1/3 των συνολικών εκτρώσεων .
Η συζήτηση σχετικά με το κατά πόσο η άμβλωση πρέπει να είναι ή όχι νόμιμη , είναι ένα πολυσυζητημένο και δυσεπίλυτο θέμα στις διάφορες κοινωνίες .
Ηθική , ιατρική ηθική , φιλοσοφικά , βιολογικά , θρησκευτικά και νομικά ζητήματα υπάρχουν στη συζήτηση .
Η θεματολογία σχετίζεται με το ποια είναι και αν υπάρχουν τα δικαιώματα του εμβρύου , κατά πόσο το κράτος έχει αρμοδιότητα να ρυθμίζει το σώμα της γυναίκας και το δικαίωμα της γυναίκας στην αυτονομία .
Τόσο στη δημόσια , όσο και στην ιδιωτική αντιπαράθεση , τα επιχειρήματα εστιάζονται είτε στο αν είναι ηθικά επιτρεπτή η άμβλωση , είτε στο ότι ο νόμος πρέπει να περιορίζει αντί να επιτρέπει τις αμβλώσεις .
Ο Παγκόσμιος Ιατρικός Σύνδεσμός ( World Medical Association ) στην διακήρυξη του για τη θεραπευτική Άμβλωση , σημειώνει : « όταν τα συμφέροντα της μητέρας συγκρούονται με τα συμφέροντα του αγέννητου παιδιού , δημιουργούν ένα δίλημμα σχετικά με το κατά πόσο η εγκυμοσύνη πρέπει να διακοπεί » .
Οι συζητήσεις κυριαρχούνται συνήθως από δυο γκρουπ που συνήθως τάσσονται είτε υπέρ του δικαιώματος της άμβλωσης είτε κατά . Όσοι είναι κατά , υπερασπίζονται αυστηρότερους κανονισμούς , συνήθως ισχυρίζονται πως το έμβρυο είναι άνθρωπος και έχει δικαίωμα στην ζωή , άρα η έκτρωση ισοδυναμεί με φόνο . Όσοι είναι υπέρ του δικαιώματος της άμβλωσης ισχυρίζεται πως η γυναίκα έχει δικαίωμα να επιλέξει αν θέλει να κάνει παιδί ή όχι .
Στην Ελλάδα η έκτρωση επιτρέπεται υπό ορισμένες προϋποθέσεις .
Ο Ποινικός Κώδικας στο άρθρο 304 επιτρέπει την έκτρωση ( τεχνητή διακοπή της κύησης ) μόνο με τη συναίνεση της εγκύου και μόνο από γιατρό μαιευτήρα - γυναικολόγο , με τη συμμετοχή αναισθησιολόγου σε οργανωμένη νοσηλευτική μονάδα στις ακόλουθες περιπτώσεις : Στην Κύπρο το θέμα των εκτρώσεων έχει πάρει διαστάσεις κοινωνικού προβλήματος .
Οι εκτρώσεις επιτρέπονται από τον νόμο κατόπιν συγκατάθεσης και καταβολής πιστοποιητικών δύο ιατρών και υπό τις εξής προϋποθέσεις : Η Εκκλησία της Κύπρου εγκρίνει την έκτρωση εάν υπάρχει κίνδυνος για τη ζωή της μητέρας .
Επίσης κατά την περίοδο αμέσως μετά την Τουρκική εισβολή του 1974 συγκατατέθηκε να υποβληθούν σε έκτρωση οι Ελληνίδες Κύπριες που είχαν πέσει θύματα βιασμών .
Στην Ιταλία , με βάση το νόμο 194 της 22/05/1978 , γίνεται διάκριση ανάμεσα στη διακοπή της κύησης εντός των πρώτων 90 ημερών και της διακοπής μετά το πέρας της 91ης ημέρας .
Ο νόμος είναι πιο ελαστικός κατά το πρώτο τρίμηνο της κύησης και συμπεριλαμβάνει , μαζί με τα κλινικά κριτήρια , ορισμένα κοινωνικά και οικονομικά κριτήρια ενώ ο στόχος του είναι να προασπίσει κατά κύριο λόγο τη μητέρα .