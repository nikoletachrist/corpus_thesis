Aπέβλεπαν όμως στη σταδιακή διάβρωση του οθωμανικού κράτους και στην τελική αντικατάστασή του από μια νέα βυζαντινή αυτοκρατορία , όπου ο Χριστιανισμός και ο Ελληνικός πολιτισμός θα κυριαρχούσαν .
Μετά την Άλωση η βυζαντινή αριστοκρατία της πρωτεύουσας εξαλείφθηκε βαθμιαία ενώ μια νέα τάξη άρχισε να αναδεικνύεται υπό τις νέες συνθήκες . Έλληνες έμποροι από διάφορες περιοχές της αυτοκρατορίας ( Τραπεζούντα , Καραμανία , νησιά του Αιγαίου ) καθιστούν την Κωνσταντινούπολη έδρα των επιχειρήσεών τους και αρχίζουν να παίζουν καίριο ρόλο στο διαμετακομιστικό εμπόριο της ανατολικής Μεσογείου .
Επιδίωξαν οι πιο πολλοί από αυτούς να βρίσκονται πλησίον του Πατριαρχείου και στην οριστική εγκατάστασή του στη συνοικία του Φαναρίου ( 1601 ) .
Οι Τούρκοι αρχίζουν να προσλαμβάνουν από τα μέσα του 17ου αιώνα λογίους εγκατεστημένους στο Φανάρι οι οποίοι είναι γνώστες τόσο της τουρκικής γλώσσας όσο και ευρωπαϊκών γλωσσών .
Ο Παναγιώτης Νικούσιος ( 1661-1673 ) ήταν ο πρώτος που προσλήφθηκε και διακρίθηκε στις διαπραγματεύσεις μεταξύ Τούρκων και Βενετών στη διάρκεια του Κρητικού πολέμου ( 1645-1669 ) .Επίσης η συνετή πολιτική του στη διενέξεις καθολικών και ορθοδόξων για την κατοχή των Αγίων Τόπων , αύξησε το κύρος του στη σουλτανική αυλή .
Διάδοχός του υπήρξε ο Αλέξανδρος Μαυροκορδάτος ο οποίος διετέλεσε επικεφαλής της Οθωμανικής αντιπροσωπείας στις διαπραγματεύσεις που οδήγησαν στη Συνθήκη του Κάρλοβιτς , τιμήθηκε με τον τίτλο του εξ απορρήτων .
Με τη δραγομανία του , η οποία διαρκεί σαράντα χρόνια-μοναδική περίπτωση στην ιστορία του θεσμού-ξεκινά ο αιώνας των Φαναριωτών .
Από τους Φαναριώτες προερχόταν ο Μεγάλος Δραγουμάνος ( διερμηνέας ) της Πύλης ( του συμβουλίου των υπουργών ) -ένα είδος ιδιαίτερου γραμματέα του Μεγάλου Βεζύρη και στην ουσία Υπουργός Εξωτερικών για τις ευρωπαϊκές υποθέσεις- και ο Δραγουμάνος του Στόλου , ο οποίος , ως γραμματέας του Καπουδάν πασά , διοικούσε τα νησιά , μια και ήταν δική του αρμοδιότητα να επανδρώνει τα πλοία του στόλου .
Για την θέση του Δραγουμάνου στόλου κρίθηκε αναγκαία η αξιοποίηση ορθοδόξων μεσολαβητών για την αντιμετώπιση των πρώτων κρουσμάτων χριστιανικής ανταρσίας .
Από το Φανάρι προερχόταν επίσης οι ηγεμόνες της Μολδαβίας και της Βλαχίας ( οι οσποδάροι ) .
Επειδή το Πατριαρχείο συνιστούσε την ανώτατη αρχή του υπόδουλου Ελληνισμού πολλοί από τους πλουσιώτερους εμπόρους που εγκαταστάθηκαν στην Οθωμανική πρωτεύουσα επεδίωξαν να βρίσκονται αρχικά πλησιόχωρα σε αυτό και στη συνέχεια να το πλαισιώσουν και να το προσεταιρισθούν διά της κατάληψης υψηλών θέσεων μέσα στην έδρα του Πατριαρχείου .
Η αμοιβαία εξάρτηση που δημιουργήθηκε σταδιακά οφειλόταν στην πολιτική δεξιότητα και στην οικονομική δύναμη των Φαναριωτών που επιζητούσε η Εκκλησία-μπορούσαν να διευθετήσουν μια σειρά ζητημάτων που αφορούσαν την Εκκλησία γενικά ή τα μέλη του Ανώτατου κλήρου , λόγω των στενών σχέσεών τους με ισχυρούς οθωμανικούς παράγοντες ή τον ίδιο τον Σουλτάνο και στο πνευματικό κύρος του Πατριαρχείου που ήθελαν οι Φαναριώτες προκειμένου να αναδειχθούν σε κοσμικούς άρχοντες των υπόδουλων .
Τα παιδιά των εμπόρων εντάχθηκαν στο μηχανισμό της Εκκλησίας και σταδιακά μονοπώλησαν τα ισχυρά λαϊκά αξιώματα του Πατριαρχείου . Έτσι γύρω στα τέλη του 17ου αιώνα κατόρθωσαν να αποκτήσουν τον έλεγχο του Πατριαρχείου και να διαχειρίζονται την εκλογή των Πατριαρχών , παρόλο που δεν καταλάμβαναν πόστα επισκόπων . Έτσι από το 1695 έως το 1795 υπήρξαν μόνο 31 πατριάρχες , εν αντιθέσει με τους 61 από το 1595 έως το 1795 , κι αυτό χάρις στη Φαναριώτικη επιρροή .
Στο σπίτι του Αλέξανδρου Μαυροκορδάτου , στο Φανάρι , ο Νεόφυτος Ε ’ εκλέγεται πατριάρχης το 1707 , από συνέλευση αρχιερέων και λαϊκών .
Η πρώτη αμφισβήτηση της κυριαρχίας των Φαναριωτών στην ελληνική κοινωνία εκδηλώνεται πρώτη φορά εντός του Πατριαρχικού θεσμού στα 1750 .
Συγκεκριμένα και με αφορμή την επιθυμία κάποιων καθολικών από τον Γαλατά να προσέλθουν στην ορθοδοξία ο Πατριάρχης Κύριλλος Ε΄ ζήτησε τον αναβαπτισμό τους , ενω η πλειονότητα των συνοδικών δεν πρόκρινε αυτή τη λύση .
Επειδή ο πατριάρχης δεν ήταν φαναριώτικη επιλογή και η πλειοψηφία των συνοδικών ήταν μέλη φαναριώτικων οικογενειών ή ήταν στενά συνδεδεμένοι με αυτούς , η μεταξύ τους διαφωνία έλαβε χαρακτήρα αντιφαναριωτικό .
Το 1751 απομακρύνθηκε από τον θρόνο του , αλλά επανήλθε το 1752 επιβάλλοντας ρυθμίσεις που αποδυνάμωναν τον ρόλο της συνόδου : ζήτησε την απομάκρυνση όλων των συνοδικών από την Κωνσταντινούπολη και την μετάβασή τους στις επαρχίες .
Οι ντόπιοι οσποδάροι ηγεμόνες ( α μισό 17ου αι . ) ενθάρρυναν την διείσδυση των Ελλήνων και του πολιτισμού της στις περιοχές τους με σκοπό να ελαττώσουν την πολιτιστική επιρροή των Σέρβων , Κροατών , Βουλγάρων .
Επίσης ο τελευταίος οσποδάρος της Μολδαβίας Δημήτριος Καντεμίρ ήλθε σε μυστική συνεννόηση με τους Ρώσους για να απελευθερώσουν τις ηγεμονίες .
Τελικά απέτυχε το σχέδιό του , και έδωσε την ευκαιρία στους Τούρκους να τοποθετήσουν στη διοίκηση των ηγεμονιών τους έμπιστούς τους Φαναριώτες .
Το 1709 το αξίωμα των οσποδάρων περνά στον Νικόλαο Μαυροκορδάτο και κατά τον αιώνα που ακολούθησε μέχρι το 1821 , στη θέση των δύο οσποδάρων εναλλάσσονταν εκπρόσωποι οκτώ οικογενειών Ελλήνων Φαναριωτών .
Υπό τη διοίκηση των Φαναριωτών η παλιότερη εκεί ελληνική παρουσία εξελίχθηκε σε συμπαγείς ελληνικές παροικίες .
Αρχικώς την πρώτη εγκατάσταση των Ελλήνων αρχόντων τον δέκατο έκτο αιώνα συνόδευε η ψυχολογική αβεβαιότητα : έτσι μια Ελληνίδα αρχόντισσα έγραφε από το Βουκουρέστι αυτή η χώρα δεν είναι κληρονομία μας .
Σήμερον ήμεσθεν και αύριον δεν ήμεσθεν , εις του Θεού το όρισμα και εις των Τούρκων το χέριν είμεστεν [ ... ] .Μέσα σε δύο αιώνες η φαναριώτικη κοινωνία εδραιώνεται στις ρουμανικές χώρες , και οι έλληνες αξιωματούχοι και αστοί συγκροτούσαν ενιαίο κοινωνικό σώμα με τους ρουμάνους βογιάρους .
Το 1719 ένας Έλληνας λόγιος γράφει : Το Φανάρι είναι όλον είναι εδώ. [ ... ] .
Υπό το Φαναριώτικο καθεστώς έγιναν σημαντικές κοινωνικές μεταρρυθμίσεις όπως η νομοθετική κατάργηση της δουλοπαροικίας από τον Κωνσταντίνο Μαυροκορδάτο και η εύνοια της παιδείας και η δημιουργία υποδοχών για τον Διαφωτισμό .
Καθώς διευρυνόταν το πεδίο δράσεως των Φαναριωτών ενισχύθηκε το ενδιαφέρον και από την πλευρά και άλλων Φαναριώτικων οικογενειών για την απόκτηση του σχετικού αξιώματος και τελικά αναπτυσσόταν ένας αγώνας πλειοδοσίας μεταξύ των ανταγωνιστών .
Τελικός ωφελημένος από τα δοσίματα ήταν η Πύλη που συντηρούσε το καθεστώς των δωροδοκιών : ήθελε συχνούς διορισμούς , κι εκβίαζε για μετάθεση στη φτωχότερη Μολδαβία .
Μέλη Φαναριώτικων οικογενειών είναι και οι ιεράρχες στην αρχιεπισκοπή Ιππεκίου , όπως ο Ιωαννίκιος Καρατζάς ( 1737-1746 ) Η κατάληψη αξιωμάτων εκ μέρους τους και η σύνδεση των τυχών τους με τα οθωμανικά συμφέροντα τους κατέστησε υπόπτους στα μάτια των Ρώσων οι οποίοι απέφυγαν να συνεργαστούν μαζί τους .
Οι πρώτες στοές στη Μολδαβία και στη Βλαχία ιδρύθηκαν μάλλον πριν το 1776 και οι τεκτονικές ιδέες διεισδύουν στον χώρο των ηγεμονιών λόγω της γειτνίασής τους με την Αψβουργική Αυτοκρατορία και λόγω της παρουσίας ρωσικών στρατευμάτων στις Ηγεμονίες ( 1769-1774 ) , οι αξιωματικοί των οποίων ήταν τέκτονες .
Το 1776 ο ηγεμόνας Γρηγόριος Γκίκας έκλεισε αιφνιδιαστικά την στοά του Ιασίου .
Ο Αλέξανδρος Μουρούζης είναι μέλος από το 1776 της στοάς ‘ ’ St.Andreas zu den drei Seeblattern ‘ ’ και αργότερα ιδρυτής μιας στοάς στην Πέστη .
Ο δεύτερος Φαναριώτης είναι ο Κωνσταντίνος Υψηλάντης , ηγεμόνας της Μολδαβίας και της Βλαχίας , μυήθηκε στα 1784 στη στοά ‘ ’ Zu den drei Saulen ’ ’ στο Μπράσοβο .
Επίσης ο Κωνσταντίνος Καρατζάς ο Μπάνος μυήθηκε στην Βερολινέζικη στοά ‘ ’ Zur siegenden Wahheit ’ ’ .
Η νέα πολιτικοκοινωνική κατάσταση που βιαίως τείνει να επιβάλει η Γαλλική Επανάσταση υποχρεώνει τους Φαναριώτες Ηγεμόνες να μεταβάλλουν τη στάση τους και απέναντι στον ριζοσπαστικοποιημένο Τεκτονισμό .
Το 1812 έλαβε χώρα μυστική σύσκεψη στη Μόσχα σύσκεψη υψηλού τεκτονικού και πολιτικού επιπέδου με πρωτοβουλία του Μεγάλου Διδάσκαλου του Ελληνικού Τεκτονισμού Ρώμα , του Καποδίστρια και του Φαναριώτη Αλέξανδρου Μαυροκορδάτου , « παρουσία που δείχνει ότι είχε αναζωπυρωθεί και το φαναριώτικο ενδιαφέρον για τον τεκτονισμό » .
Οι Φαναριώτες ήταν εσωτερικά διχασμένοι σχετικά με την επαναστατική προοπτική .
Από τη μια μεριά επεδίωκαν έναν εκσυγχρονισμό εκ των έσω μέσω της φωτισμένης δεσποτείας , της διαδοχής στην εξουσία και τελικά της αναδημιουργίας μιας ανατολικής ελληνικής αυτοκρατορίας και από την άλλη τη δημιουργία ενός ανεξάρτητου ελληνικού κράτους μέσα από την βίαιη αποσκίρτηση από την Οθωμανική εξουσία .
Αυτός ο εσωτερικός διχασμός ήταν αποτέλεσμα της ανόδου τους στα ανώτερα κλιμάκια της οθωμανικής ιεραρχίας , και της μετεξέλιξής τους σε εταίρους και δυνάμει αντικαταστάτες των Οσμανλήδων , αλλά και της αυτοαντίληψής τους ως κληρονόμων της βυζαντινής αυτοκρατορίας .
Η άποψη πως οι Φαναριώτες ήθελαν μια δυαδική ελληνοτουρκική αυτοκρατορία στηρίζεται σε λογικές εικασίες και όχι σε στοιχεία της εποχής.Η άποψη για την ειρηνική τους διείσδυση , η κάποια όσμωση και το ό , τι θα υποκαθιστούσαν τους Τούρκους μέσα στην Οθωμανική Αυτοκρατορία δεν τεκμηριώνεται . Όταν ξέσπασε η Ελληνική Επανάσταση οι Φαναριώτες διασπάστηκαν ακόμα πιο πολύ : οι πιο πολλοί αντιμετώπισαν τον εθνικισμό , τον φιλελευθερισμό και τον συνταγματισμό των αγωνιστών ως « διαστροφή των δυνάμεων της αλλαγής [ ... ] που είχε γεννήσει ο ευρωπαϊκός Διαφωτισμός » .
Η αφοσίωση των περισσοτέρων στο Οθωμανικό καθεστώς δεν ήταν άσχετη με την συντηρητική και αυταρχική παράδοση της Οθωμανικής Αυτοκρατορίας από την οποία εμφορούνταν .
Επίσης άλλοι έμεινα αδιάφοροι ενώ οι ελάχιστοι που συμμετείχαν στην Ελληνική Επανάσταση έδρασαν πιο πολύ ως μεμονωμένα άτομα παρά ως εκπρόσωποι της τάξης τους .
Ο ερευνητής ιστορικός Πέτρος Πιζάνιας αναφέρει πως από τα χιλιάδες στελέχη της Ελληνικής Επανάστασης εντοπίζονται μόνο πέντε φαναριώτες να έχουν πάρει με οποιοδήποτε τρόπο μέρος στην επαναστατική δράση .
Οι πιο σημαντικοί Φαναριώτες που διαδραμάτισαν κάποιον ρόλο ήταν οι Μαυροκορδάτος , Νέγρης , Καντακουζηνός , Καρατζάς και Δημήτριος Υψηλάντης .
Αν ο Μαυροκορδάτος ήταν εκσυγχρονιστής παρά εκπρόσωπος της Φαναριώτικης τάξης τελικά κατόρθωσε να παραμείνει ενεργός σε όλη τη διάρκεια του αγώνα .
Ο Νέγρης αναδείχθηκε στην αρχή αλλά πέθανε φτωχός και άσημος , ενώ οι Καντακουζηνός Καρατζάς είχαν μικρό ρόλο και έφυγαν εκτός Ελλάδας.Τέλος ο Υψηλάντης εξουδετερώθηκε αφότου ήλθε στην Ελλάδα .
Ο περιορισμένος ρόλος τους στα πολιτικά πράγματα της Επανάστασης πρέπει να αποδοθεί στο πλήγμα που είχαν δεχθεί μετά την ήττα της εξέγερσης στις Ηγεμονίες .
Οι Φαναριώτες έχασαν την εμπιστοσύνη της Πύλης και εφεξής δεν διορίζονται Ηγεμόνες ούτε Δραγουμάνοι .
Μόνο οι πρίγκιπες Καλλιμάχης , Καρατζάς και Βογορίδης επέστρεψαν στην Κωνσταντινούπολη όπου κατάφεραν να αποκτήσουν θέσεις επιρροής .
Οι Φαναριώτες έρχονται στο νεοσύστατο Ελληνικό κράτος έχοντας απολέσει τίτλους αξιώματα και δύναμη προερχόμενα από την οθωμανική διοίκηση .
Φέρουν όμως μαζί τους πλούτο και πνευματική καλλιέργεια τα οποία τους εξασφαλίζουν θέση υπεροχής μέσα σε αυτό .
Οι Φαναριώτες εμφανίζονται ως μια σημαντική δύναμη στην ελληνική πολιτική ζωή τόσο στην καποδιστριακή περίοδο όσο και στην οθωνική περίοδο .
Οι Φαναριώτες ανταγωνίζονται τους Επτανήσιους στην προσπάθεια διείσδυσής τους στα καίρια πόστα της κρατικής μηχανής από τα πρώτα βήματα δημιουργίας του Ελληνικού κράτους . Έτσι η γραφειοκρατική συγκεντροποίηση και η μεταβολή της Αθήνας σε κύριο πόλο έλξης , ο μεγαλοϊδεατισμός και η στροφή του ενδιαφέροντος προς την Κωνσταντινούπολη-Βυζάντιο , είναι από εκείνους τους παράγοντες « που ανεβάζουν τις μετοχές των Φαναριωτών » Αλλά και ένα μεγάλο μέρος της Ελληνικής διανόησης αποτελείται από Φαναριώτες , « έτσι που σχημάτιζε κανείς την εντύπωση ότι η Κωνσταντινούπολη είχε μεταφερθεί στην Αθήνα » .
Οι Καραθεοδωρίδες οι Αριστάρχες και οι Μουσούροι ήταν οι πιο ισχυρές γραικικές νεοφαναριώτικες οικογένειες της Κωνσταντινούπολης τον 19ο αιώνα .
Είχαν εξασφαλίσει μια στενή σχέση με την οθωμανική εξουσία και θα ωφεληθούν από τα μεταρρυθμιστικά ανοίγματα καταλαμβάνοντας δημόσια αξιώματα .
Οι γιοι του τελευταίου δραγουμάνου Σταυράκη Αριστάρχη σταδιοδρομούν ως ιδιαίτεροι δάσκαλοι σουλτάνων , ηγεμόνας της Σάμου και πρέσβης της Πύλης στο Βερολίνο και ο εγγονός του σύμβουλος επικρατείας και ισόβιος γερουσιαστής . Όπως επισημαίνει ο Κωνσταντίνος Δημαράς οι Φαναριώτες ήταν « [ ... ] ένα εθνικό συλλογικό σώμα που εγέννησε βιαιότατα πάθη σε μια μεγάλη μερίδα του [ ... ] εθνικού συλλογικού σώματος .
Ακόμα και το όνομα Φαναριώτης έφθασε , από αρκετά ενωρίς να σημαίνει όχι πια τον κάτοικο μιας συνοικίας στην Βασιλεύουσα ή τον προερχόμενο από αυτήν , αλλά τον οπαδό μεθόδων για την κατάληψη και την άσκηση της εξουσίας , αντίθετων προς τα κοινά ηθικά μέτρα » .
Προεπαναστατικά κείμενα τα οποία έβαλαν κατά των Φαναριωτών ήταν ο Ρωσσαγγλογάλος , στον οποίο διαβάζουμε , « Της Ελλάδος λευθερία/εις εμέ είναι πτωχία [ … ] Σκλάβος είμαι δοξασμένος/από τους Τούρκους αγαπημένος/ πρέπει εγώ εξ εναντίας , / ως πιστός πάσης Τουρκίας , / την Ελλάδα να αφανίζω / και τους Τούρκους να δωρίζω/ Τότε ημπορώ να ζήσω/όταν τους Γραικούς εκδήσω. » και η Ελληνική Νομαρχία .
Επίσης ο Μάρκος Φίλιππος Ζαλλώνης που στα 1824 δημοσιεύει το Σύγγραμμα περί των Φαναριωτών .
Σε αυτό ο συγγραφέας του εξέταζε τις κύριες αιτίες της ανόδου των Φαναριωτών στις Παραδουνάβιες Ηγεμονίες , τον τρόπο διακυβέρνησής τους και τις αιτίες της πτώσης τους .
Σκοπός του ήταν να προειδοποιήσει για την επικινδυνότητα των Φαναριωτών τόσο τους Ευρωπαίους όσο και τους Έλληνες .
Ο Ζαλλώνης αμφισβητούσε κυρίως την αριστοκρατική καταγωγή τους το χρονικό της ανόδου τους , τη διαγωγή τους στις Παραδουνάβιες Ηγεμονίες , το κράτος εν κράτει που είχαν συγκροτήσει στα πλαίσια της Οθωμανικής Αυτοκρατορίας , τις στρατηγικές που μεταχειρίζονταν για την κατάκτηση και επαναδιεκδίκηση των αξιωμάτων τους , την έλλειψη ηθικών αξιών και εθνικής συνείδησης εκ μέρους τους , την εκκλησιαστική τους πολιτική , τη μη συμμετοχή τους στην προετοιμασία της Ελληνικής Επανάστασης .
Τέλος προειδοποιούσε για τον ολέθριο ρόλο που θα μπορούσαν να παίξουν αν αναμειγνύονταν σε αυτήν . Ένας ακόμα λόγιος που άσκησε αντιφαναριώτικη κριτική ήταν ο Αδαμάντιος Κοραής ..
Αυτός , σε αντίθεση με τον Ζαλλώνη , παρακολουθεί την δράση των Φαναριωτών σε όλη την Επαναστατική περίοδο και αργότερα μέσα στο νεοσύστατο Ελληνικό κράτος και τους ασκεί κριτική στα Προλεγόμενα στους Αρχαίους Έλληνες Συγγραφείς , αλλά και στην αλληλογραφία του .
Βασική επιδίωξη του Κοραή είναι να αποκλεισθούν από τα πολιτικά πράγματα της Ελλάδας οι Φαναριώτες .
Για τον Κοραή δεν κατάγονται από τους Βυζαντινούς και έχουν τα αξιώματά τους δοτά από τους Τούρκους ως συνεργάτες αυτών με σκοπό την καταδυνάστευση των Ελλήνων .