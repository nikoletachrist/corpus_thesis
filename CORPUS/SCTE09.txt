Τα περισσότερα συστήματα ανάσυρσης λειτουργούν υδραυλικά , αν και μερικά λειτουργούν ηλεκτρικά ή και χειροκίνητα .
Αυτό προσθέτει βάρος και πολυπλοκότητα στον σχεδιασμό .
Στα συστήματα με δυνατότητα ανάσυρσης , ο χώρος όπου τοποθετούνται οι τροχοί ονομάζεται φρεάτιο τροχών , το οποία μπορεί επίσης να μειώσει τον χώρο φορτίου ή καυσίμων .
Οι πιλότοι που επιβεβαιώνουν ότι το σύστημα προσγείωσης τους είναι κλεισμένο και κλειδωμένο αναφέρονται σε « τρεις πράσινες » ή « τρεις στο πράσινο » , μια αναφορά στις ηλεκτρικές ενδεικτικές λυχνίες ( ή στις βαμμένες επιφάνειες των μηχανικών μονάδων ένδειξης ) από τους μπροστινό και ουριαίο τροχό και τους δύο κύριους τροχούς .
Οι κόκκινες λυχνίες σημαίνουν πως οι τροχοί βρίσκονται πάνω και κλειδωμένοι .
Οι πορτοκαλί λυχνίες δείχνουν ότι το σύστημα προσγείωσης είναι υπό μετακίνηση ( ούτε κλειδωμένο κάτω ούτε πλήρως ανασυρμένο ) .
Παρέχονται πολλαπλά στοιχεία ώστε να αποφευχθεί η πλήρης αποτυχία του συστήματος προσγείωσης .
Είτε λειτουργεί ηλεκτρικά είτε υδραυλικά , το σύστημα προσγείωσης μπορεί συνήθως να τροφοδοτείται από πολλαπλές πηγές .
Σε περίπτωση αποτυχίας του συστήματος τροφοδοσίας , είναι πάντα διαθέσιμο ένα σύστημα επείγουσας επέκτασης .
Αυτό μπορεί να λάβει τη μορφή χειροκίνητου στροφάλου ή αντλίας ή μηχανικού μηχανισμού ελεύθερης πτώσης , ο οποίος αποσυνδέει τα ανοίγματα και επιτρέπει στο πηδάλιο να πέσει λόγω της βαρύτητας .
Ορισμένα αεροσκάφη υψηλής απόδοσης μπορούν να διαθέτουν ακόμη και ένα αναπληρωματικό σύστημα υποστήριξης με πιεσμένο άζωτο .
Αεροσκάφος Me 163B Komet με τους τροχούς προσγείωσης του στη θέση τους Οι τροχοί προσγείωσης ενός Boeing 767 κατά τη διάρκεια ανάσυρσης στην άτρακτο Σχηματική αναπαράσταση υδραυλικά χειριζόμενου συστήματος προσγείωσης , με τον τροχό να εισέρχεται στην ρίζα της πτέρυγας Αεροσκάφος Boeing 737-700 με τους κύριους τροχούς προσγείωσης ανασυρμένους στα φρεάτια χωρίς πόρτες Αεροσκάφος Ju 87D με στήριγμα τροχού στον δεξιό τροχό Καθώς τα αεροσκάφη αποκτούν μεγαλύτερο μέγεθος , χρησιμοποιούν περισσότερους τροχούς για να αντιμετωπίσουν τα αυξημένα βάρη .
Το πρώτο « γιγαντιαίο » αεροσκάφους που τέθηκε σε παραγωγή , το γερμανικό βομβαρδιστικό μεγάλης εμβέλειας Zeppelin-Staaken R.VI του Α΄ Παγκοσμίου Πολέμου του 1916 , χρησιμοποιούσε συνολικά δεκαέξι τροχούς στο σύστημα προσγείωσής του , χωρισμένους σε δύο τροχούς στο μπροστινό μέρος και δεκαέξι στην κύρια μονάδα τροχών — χωρισμένους σε τέσσερις τετράδες σε κάθε πλευρά , ή δύο τετράδες τροχών σε κάθε πλευρά — κάτω από κάθε κινητήρα , για την υποστήριξη των περίπου 12 μετρικών τόνων που ζύγιζε το αεροσκάφος .
Πολλαπλοί « παράλληλοι τροχοί » σε αεροσκάφη — κυρίως σε φορτηγά αεροσκάφη , τοποθετημένοι στις κάτω πλευρές της ατράκτου ως ανασυρόμενες μονάδες τροχών στα σύγχρονα μοντέλα — εμφανίστηκαν για πρώτη φορά κατά τον Β΄ Παγκόσμιο Πόλεμο , στο πειραματικό γερμανικό φορτηγό αεροσκάφος Arado Ar 232 , το οποίο χρησιμοποιούσε μια σειρά έντεκα « δίδυμων » σταθερών σετ τροχών κάτω από την κεντρική γραμμή της ατράκτου ώστε να υποστηρίξει τα βαρύτερα φορτία ενόσω βρισκόταν στο έδαφος .
Πολλά από τα μεγάλα εμπορικά αεροσκάφη του 21ου αιώνα χρησιμοποιούν αυτή τη διάταξη για τους ανασυρόμενους τροχούς προσγείωσης ( συνήθως τοποθετημένους στις κάτω γωνίες της κεντρικής δομής της ατράκτου ) .
Το Airbus A340-500/-600 διαθέτει επιπλέον σύστημα προσγείωσης τεσσάρων τροχών στην κεντρική γραμμή της ατράκτου , λίγο-πολύ όπως η μονάδα δίδυμων τροχών που χρησιμοποιούνταν στην ίδια θέση στα επιβατικά αεροσκάφη DC-10 και MD-11 .
Το Boeing 747 έχει πέντε σετ τροχών : η διάταξη στο μπροστινό τμήμα και τέσσερα σετ τεσσάρων τροχών . Ένα σετ βρίσκεται κάτω από κάθε πτέρυγα και δύο εσωτερικά σετ βρίσκονται στην άτρακτο , λίγο πίσω από τους εξωτερικούς τροχούς , έχοντας συνολικά δεκαοκτώ τροχούς και ελαστικά .
Το Airbus A380 έχει επίσης σετ τεσσάρων τροχών κάτω από κάθε πτέρυγα και σετ έξι τροχών κάτω από την άτρακτο .
Το μεγαλύτερο τζετ φορτηγό αεροσκάφος στον κόσμο , το ουκρανικό Antonov An-225 έχει τέσσερις τροχούς στο μπροστινό τμήμα και 28 μονάδες τροχών/ελαστικών στο κύριο τμήμα , διαθέτοντας συνολικά 32 τροχούς και ελαστικά .
Διάταξη τροχών των μεγάλων επιβατικών αεροσκαφών Σύστημα προσγείωσης 24 τροχών του Antonov An-124 Το A340-600 διαθέτει επιπλέον σύστημα προσγείωσης στην άτρακτο Ορισμένα αεροσκάφη διαθέτουν εξοπλισμό προσγείωσης προσαρμοσμένο ώστε να απογειώνονται και να προσγειώνονται στο νερό . Ένα υδροπλάνο διαθέτει σύστημα προσγείωσης που αποτελείται από δύο ή περισσότερους πλωτήρες . Ένα ιπτάμενο πλοίο διαθέτει μια κατώτερη άτρακτο που έχει το σχήμα όπως το κάτω μέρος του πλοίου για να του δίνει άνωση , έχοντας συνήθως ένα « σκαλοπάτι » κοντά στο κέντρο βαρύτητας ώστε το σκάφος να απογειώνεται με μεγαλύτερη ευκολία από την επιφάνεια του νερού .
Μερικές φορές υπάρχουν επιπλέον συστήματα προσγείωσης , που αποτελούνται κυρίως από πλωτήρες στις πτέρυγες ή σπανιότερα , από φουσκωμένες πλευρές στο κάτω μέρος της ατράκτου , με τις κάτω επιφάνειες να σχηματίζουν διαμήκεις γωνίες .
Τα ελικόπτερα που μπορούν να προσυδατωθούν ίσως έχουν πλωτήρες ή σκελετό πλοίου . Ένα αμφίβιο αεροσκάφος διαθέτει σύστημα προσγείωσης τόσο για τη στεριά όσο και για επιχειρήσεις στο νερό .
Ορισμένα αεροσκάφη χρησιμοποιούν τροχούς κατά την απογείωση και στη συνέχεια μόλις απογειωθούν τους εκτινάσσουν για βελτιωμένη αεροδυναμική ροή αέρα χωρίς την πολυπλοκότητα , το βάρος και τις απαιτήσεις χώρου ενός αποσπόμενου μηχανισμού .
Σε αυτές τις περιπτώσεις , οι τροχοί που εκτοξεύονται τοποθετούνται μερικές φορές σε άξονες οι οποίοι αποτελούν τμήμα ενός χωριστού πλαισίου ( μόνο για τους κύριους τροχούς ) ή ενός « καροτσιού » ( για συστήματα τριών τροχών ) .
Η προσγείωση πραγματοποιείται έπειτα με τροχοπέδη ή παρόμοιες απλές συσκευές .
Σε ιστορικά παραδείγματα περιλαμβάνεται το πυραυλοκίνητο μαχητικό Messerschmitt Me 163 Komet , το γιγαντιαίο ανεμόπτερο Messerschmitt Me 321 Gigant , και το πρωτότυπο αναγνωριστικό βομβαρδιστικό Arado Ar 234 .
Το κύριο μειονέκτημα χρήσης αυτών των συστημάτων στα γερμανικά αεροσκάφη του Β΄ Παγκοσμίου Πολέμου ήταν πως τα αεροσκάφη θα βρισκόταν διασκορπισμένα στα στρατιωτικά αεροδρόμια αφότου είχαν προσγειωθεί από αποστολή και δεν θα μπορούσαν να τροχιοδρομήσουν με δική τους ισχύ στην κατάλληλη θέση , κάτι που τα έκανε ευάλωτα σε χτυπήματα των συμμαχικών μαχητικών . Ένα παρόμοιο σύγχρονο παράδειγμα είναι οι ακροπτερύγιοι υποστηρικτικοί τροχοί του αναγνωριστικού αεροσκάφους Lockheed U-2 οι οποίοι πέφτουν στο έδαφος αμέσως μετά την απογείωση και το αεροσκάφος στηρίζεται σε ράβδους από τιτάνιο για την προσγείωση του .
Σωληνοειδείς ολισθητήρες προσγείωσης χρησιμοποιούνται συχνά στα ελικόπτερα ώστε να εξοικονομείται βάρος και πολυπλοκότητα , καθώς και να υπάρχει δυνατότητα για την τοποθέτηση συσκευών επίπλευσης .
Εντούτοις , ο κίνδυνος ύπαρξης συντονισμού στο έδαφος μπορεί να απαιτήσει την χρήση αποσβεστήρων , έτσι ώστε οι κρούσεις ή οι κραδασμοί να μην μεταδίδονται στο κύριο σύστημα του έλικα .
Μερικά στηρίγματα του κυρίου συστήματος προσγείωσης αεροσκαφών του Β΄ Παγκοσμίου Πολέμου , περιέστρεφαν το κύριο στήριγμα του συστήματος κατά 90 μοίρες με σκοπό να δοθεί η δυνατότητα σε ένα απλό σύστημα προσγείωσης να τοποθετήσει με αποτελεσματικότητα και ασφάλεια τον τροχό εντός της πτέργας ή ενός καλύμματος του κινητήρα .
Σε παραδείγματα χρήσης του συστήματος περιλαμβάνονται τα Curtiss P-40 , Vought F4U Corsair , Grumman F6F Hellcat , Messerschmitt Me 210 και Junkers Ju 88 .
Μια ασυνήθιστη διάταξη του συστήματος προσγείωσης υπήρξε στο Hawker Siddeley Harrier , το οποίο είχε δύο κύριους τροχούς παράλληλα στο μπροστινό τμήμα κάτω από την άτρακτο και έναν μικρότερο τροχό κοντά στην άκρη κάθε πτέρυγας .
Στα Harriers δεύτερης γενιάς , το πτερύγιο εκτείνεται πέρα από τους εξωτερικούς τροχούς , επιτρέποντας τη μεταφορά μεγαλύτερων φορτίων πυρομαχικών , ή την επέκταση των πτερυγίων για τις πτήσεις κενής μεταφοράς .
Διάφορες μορφές αυτής της διάταξης χρησιμοποιήθηκαν σε στρατιωτικά αεροσκάφη τζετ κατά την δεκεαετία του 1950 , με πρωτοποριακό το Martin XB-51 , και αργότερα σε άλλα όπως τα U-2 , Myasishchev M-4 , Yakovlev Yak-25 , Yak-28 , Sud Aviation Vautour , και B-47 Stratojet μιας και έδινε την δυνατότητα για περισσότερο χώρο στο εσωτερικό μεταξύ των κύριων τροχών .
Μια πρώιμη διάταξη συστήματος προσγείωσης που παθητικά επέτρεπε την πραγματοποίηση προσγείωσης με αντίθετο άνεμο , εν αντιθέσει με την « ενεργητική » διάταξη του B-52 , εμφανίστηκε για πρώτη φορά στο μοντέλο Bleriot VIII του 1908 .
Στη συνέχεια χρησιμοποιήθηκε στο πολύ πιο γνωστό αεροσκάφος Blériot XI που διέσχισε τη Μάγχη το 1909 αντιγράφοντας τα πρώτα σχέδια του αεροσκάφους Etrich Taube .
Στη διάταξη αυτή η απορρόφηση των κραδασμών του κύριου συστήματος προσγείωσης γινόταν από ένα κάθετο μέλος με καλώδιο .
Η κάθετη στήλη κατά μήκος της οποίας ολίσθαινε το μέλος για να απορροφήσει τους κραδασμούς της προσγείωσης , επέτρεπε στον κύριο τροχό να περιστρέφεται κατά τη διάρκεια προσγειώσεων εν μέσω μέτριων ανέμων αντίθετης κατεύθυνσης .
Μερικά από τα πρώτα μαχητικά τζετ του Αμερικανικού Πολεμικού Ναυτικού ήταν εξοπλισμένα με « γονατίζοντες » εμπρόσθιους τροχούς που αποτελούνταν από πηδαλιουχούμενους βοηθητικούς τροχούς με μικρά στηρίγματα που βρισκόταν μπροστά από τον κυρίως τροχό , δίνοντας τη δυνατότητα στα αεροσκάφη να τροχιοδρομήσουν με τον κύριο τροχό ανασυρμένο .
Το χαρακτηριστικό αυτό είχε σκοπό να ενισχύσει την ασφάλεια στα αεροπλανοφόρα ανακατευθύνοτας τις εκτονώσεις θερμών αερίων προς τα πάνω , και μειώνοντας τις απαιτήσεις για χώρο στα υπόστεγα μιας και τα αεροσκάφη μπορούσαν να σταθμεύσουν έχοντας το μπροστινό τμήμα τους κάτω από την ουρά ενός άλλου αεροσκάφους με παρόμοιο εξοπλισμό .
Ο γονατίζων τροχός χρησιμοποιήθηκε στο North American FJ-1 Fury και τις πρώτες εκδόσεις του McDonnell F2H Banshee , αλλά είχε ελάχιστη επιχειρησιακή χρησιμότητα , και δεν χρησιμοποιήθηκε σε μεταγενέστερα μαχητικά του Ναυτικού .
Τα μπροστινά συστήματα προσγείωσης ορισμένων μεγάλων φορτηγών αεροπλάνων , όπως το Antonov An-124 Condor , γονατίζουν ώστε να βοηθήσουν στη φόρτωση και αποφόρτωση εμπορευμάτων .
Προκειμένου να εξοικονομηθεί πολύτιμος χώρος , έχουν δημιουργηθεί διάφοροι σχεδιασμοί με δυνατότητα αναδίπλωσης και διεύρυνσης .
Για τα ελαφρά αεροσκάφη , ένας τύπος συστήματος προσγείωσης , ο οποίος είναι οικονομικός στην παραγωγή , είναι ένα απλό ξύλινο τόξο που είναι ελασματοποιημένο ξύλο φλαμουριάς , όπως χρησιμοποιήθηκε σε ορισμένα πρώιμα αεροσκάφη . Ένας παρόμοιος τοξωτός τροχός κατασκευάζεται επίσης από χάλυβα .
Το Cessna Airmaster ήταν μεταξύ των πρώτων αεροσκαφών που χρησιμοποίησαν χαλύβδινους τροχούς προσγείωσης .
Το κύριο πλεονέκτημα αυτών των τροχών είναι πως δεν χρειάζονται συσκευές απορρόφησης κραδασμών .
Το φύλλο απόκλισης παρέχει την απορρόφηση των κραδασμών .
Για τη μείωση της οπισθέλκουσας , τα σύγχρονα ανεμόπτερα χρησιμοποιούν συνήθως έναν τροχό , ανασυρόμενο ή σταθερό , τοποθετημένο στο κέντρο της ατράκτου που ονομάζεται μονός τροχός προσγείωσης .
Ο μονός τροχός προσγείωσης χρησιμοποιείται και σε ορισμένα αεροσκάφη με κινητήρα στα οποία η μείωση της οπισθέλκουσας αποτελεί προτεραιότητα όπως το Europa XS . Όπως περίπου το πυραυλοκίνητο μαχητικό Me 163 , ορισμένα ανεμόπτερα πριν τον Β΄ Παγκόσμιο Πόλεμο χρησιμοποιούσαν στήριγμα απογείωσης το οποίο απορριπτόταν κατά την απογείωση και στη συνέχεια προσγειωνόταν επί σταθερών ράβδων .
Αυτή η διαμόρφωση συνοδεύεται απαραιτήτως από έναν μηχανισμό ουριαίας προσγείωσης .
Τα πειραματικά αεροσκάφη κάθετης προσγείωσης χρησιμοποιούν συστήματα προσγείωσης στης ουρές τους ώστε να πραγματοποιούν κάθετη απογείωση και προσγείωση .
Η ιδέα πίσω από ένα σύστημα εδάφους είναι το αεροσκάφος να αφήνει τους τροχούς στο έδαφος κατά την απογείωση , ώστε να μειώνεται το βάρος και η οπισθέλκουσα .
Σε τέτοια συστήματα περιλαμβάνονται στηρίγματα και καροτσάκια , όπως για παράδειγμα στο γερμανικό πυραυλοκίνητο μαχητικό Me 163B και το πρωτότυπο αναγνωριστικό βομβαρδιστικό τζετ Arado Ar 234A αμφότερα μοντέλα του Β΄ Παγκοσμίου Πολέμου .
Υπάρχουν διάφοροι τύποι πηδαλίων .
Τα αεροσκάφη με συμβατικό σύστημα προσγείωσης πηδαλιουχούνται μέσω πηδαλίων εκτροπής με ελεύθερα περιστρεφόμενο ουριαίο τροχό , ή μέσω πηδαλιουχούμενων συνδέσμων στον ουριαίο τροχό , ή μέσω διαφορικών φρένων .
Τα αεροσκάφη με τρίκυκλο σύστημα προσγείωσης έχουν συνήθως πηδαλιουχούμενο σύνδεσμο στον μπροστινό τροχό ( ειδικά τα μεγάλα αεροσκάφη ) , αλλά σε ορισμένα επιτρέπεται η ελεύθερη περιστροφή του μπροστινού τροχού και χρησιμοποιούνται διαφορικά φρένα ή/και πηδάλια εκτροπής για την κίνηση του αεροσκάφους , όπως συμβαίνει στο Cirrus SR22 .
Ο αριθμός των ελαστικών που απαιτούνται για ένα συγκεκριμένο μεικτό βάρος αεροσκάφους στηρίζονται σε μεγάλο βαθμό στα χαρακτηριστικά επίπλευσης .
Ειδικά κριτήρια επιλογής , π.χ . ελάχιστο μέγεθος , βάρος ή πίεση , χρησιμοποιούνται για την επιλογή κατάλληλων ελαστικών και τροχών από τον κατάλογο του κατασκευαστή και τα πρότυπα του κλάδου που βρίσκονται στην ετήσια έκδοση για τα αεροσκάφη που εκδίδει η Tire and Rim Association , Inc.
Η επιλογή των ελαστικών του κύριου τροχού γίνεται με βάση την κατάσταση στατικής φόρτωσης .
Ο συνολικός φόρτος του κυρίου ελαστικού F m υπολογίζεται θεωρώντας πως το αεροσκάφος τροχιοδρομεί κινούμενο με χαμηλή ταχύτητα χωρίς πέδηση : όπου W είναι το βάρος του αεροσκάφους και l m και l n είναι η απόσταση που μετράται από το κέντρο βαρύτητας του αεροσκάφους ( cg ) προς τον κύριο και τον μπροστινό τροχό αντίστοιχα .
Η επιλογή των ελαστικών του μπροστινού τροχού βασίζεται στον φόρτο του τροχού αυτού F n εν μέσω πλήρους έντασης φρεναρίσματος : όπου L είναι η άνωση , D είναι η οπισθέλκουσα , T είναι η ώθηση , και h cg είναι το ύψος του κέντρου βαρύτητας του αεροσκάφους από το στατικό έδαφος .
Οι συνήθεις τιμές του a x g σε ξηρό σκυρόδεμα κυμαίνονται από 0,35 σε απλό σύστημα φρένων έως 0,45 σε σύστημα φρένων αυτόματου ελέγχου πίεσης . Όσο τα L και D έχουν θετικές τιμές , το μέγιστο βάρος του εμπρόσθιου τροχού εμφανίζεται σε χαμηλή ταχύτητα .
Η αντίστροφη ώθηση μειώνει τον φόρτο του εμπρόσθιου τροχού , και έτσι η κατάσταση T = 0 έχει ως αποτέλεσμα την μέγιστη τιμή : Για τη διασφάλιση πως οι υπολογισμένοι φόρτοι δεν θα ξεπεραστούν σε καταστάσεις στασιμότητας ή φρεναρίσματος , ποσοστό ασφαλείας της τάξης του 7 % χρησιμοποιείται στον υπολογισμό των εφαρμοσμένων φορτίων .
Υπό την προϋπόθεση ότι ο φόρτος του τροχού και η διάταξη του συστήματος προσγείωσης παραμένουν αμετάβλητα , το βάρος και ο όγκος του ελαστικού θα μειωθούν με την αύξηση της πίεσης γόμωσης .
Από την άποψη της επίπλευσης , η μείωση της επιφάνειας επαφής των ελαστικών θα προκαλέσει υψηλότερη ένταση στην επιφάνεια του διαδρόμου , ακυρώνοντας έτσι ορισμένους αερολιμένες από τα πεδία επιχειρήσεων ενός αεροσκάφους .
Η πέδηση θα είναι επίσης λιγότερο αποτελεσματική λόγω της μείωσης της δύναμης τριβής μεταξύ των ελαστικών και του εδάφους .
Επιπλέον , η μείωση του μεγέθους του ελαστικού και , κατά συνέπεια , του τροχού , θα μπορούσε να δημιουργήσει πρόβλημα εάν τα εσωτερικά φρένα πρέπει να τοποθετηθούν μέσα στις ζάντες των τροχών .
Τα επιχειρήματα κατά της υψηλότερης πίεσης είναι τέτοιας φύσης ώστε οι χειριστές εμπορικών αεροσκαφών γενικά προτιμούν τις χαμηλότερες πιέσεις προκειμένου να μεγιστοποιηθεί η διάρκεια ζωής των ελαστικών και να ελαχιστοποιηθεί η τάση στον διάδρομο .
Ωστόσο , η υπερβολικά χαμηλή πίεση μπορεί να οδηγήσει σε ατυχήματα . Ένας γενικός κανόνας για την απαιτούμενη πίεση των ελαστικών δίνεται από τους κατασκευαστές στους κατάλογους τους .