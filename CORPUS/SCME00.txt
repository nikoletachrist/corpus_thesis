Ο ιός μπορεί επίσης να μεταδοθεί μέσω της αφής από αντικείμενα ή επιφάνειες , όπως τραπέζια , πόμολα και χειρολισθήρες , από ιοσωμάτια τα οποία έχουν μολύνει τις επιφάνειες αυτές , με τα σημεία εισόδου του ιού στο ανθρώπινο σώμα .
Τα σημερινά στοιχεία δείχνουν ότι ο κύριος τρόπος εξάπλωσης του ιού είναι από τα αναπνευστικά σταγονίδια μεταξύ ατόμων που βρίσκονται σε στενή επαφή μεταξύ τους και όχι από τις επιφάνειες . Άνθρωποι οι οποίοι έχουν μολυνθεί μπορούν να μεταδώσουν τον ίο έως δύο ημέρες πριν από την εμφάνιση συμπτωμάτων , όπως επίσης και αν παραμείνουν ασυμπτωματικοί .
Οι ασθενείς υπάρχει πιθανότητα να παραμείνουν μεταδοτικοί έως και 10 ημέρες ύστερα από την εκδήλωση συμπτωμάτων , στην ήπια εξέλιξη της νόσου και στις σοβαρές έως 20 ημέρες .
Η διάγνωση γίνεται με την αλυσιδωτή αντίδραση πολυμεράσης ( PCR ) , το δείγμα περιλαμβάνει ρινοφαρυγγικό επίχρισμα , στοματοφαρυγγικό επίχρισμα , πτύελα , ή υλικό αναρρόφησης από τον τραχειοσωλήνα , όταν αφορά διασωληνωμένους ασθενείς .
Η ακριβής διάγνωση απαιτεί εργαστηριακή ταυτοποίηση του ιού με την ανίχνευση του γενετικού του υλικού ( RNA ) με την παραπάνω εξέταση .
Η υποψία για τη διάγνωση θα τεθεί μέσω συνδυασμού συμπτωμάτων , παραγόντων κινδύνου και των ευρημάτων στην ακτινογραφία ή την αξονική τομογραφία θώρακα , η οποία συχνά εμφανίζει χαρακτηριστικά άτυπης πνευμονίας .
Προληπτικά μέτρα αποτροπής της μόλυνσης από τον Sars-CoV-2 περιλαμβάνουν τη κοινωνική αποστασιοποίηση , τον αερισμό των εσωτερικών χώρων , την κάλυψη του προσώπου μας όταν βήχουμε ή φτερνιζόμαστε , το πλύσιμο των χεριών μας και την αποφυγή της επαφής με το πρόσωπό μας αν δεν έχουμε πλύνει τα χέρια μας .
Σε δημόσιους χώρους συνίσταται η υποχρεωτική η χρήση μάσκας προσώπου για την ελαχιστοποίηση του κινδύνου μετάδοσης .
Μέχρι αυτή την στιγμή έχουν αναπτυχθεί και αδειοδοτηθεί τουλάχιστον 10 διαφορετικά εμβόλια κατά της Covid-19 , από κάποια επίσημη αυστηρή ρυθμιστική αρχή .
Περισσότερα αναμένεται να αδειοδοτηθούν σύντομα .
Οι εμβολιασμοί ξεκίνησαν στα τέλη 2020 και έχουν γίνει έως και σήμερα περισσότεροι από 518 εκατομμύρια , ενώ ο ρυθμός εμβολιασμού είναι λίγο πάνω από τα 13.1 εκατομμύρια ημερησίως .
Στις 27 Δεκεμβρίου 2020 , έγιναν στην Ελλάδα οι πρώτοι εμβολιασμοί κατά του κορονοϊού ..
Η νοσηλεύτρια Ευσταθία Καμπισιούλη ( ΜΕΘ , « Ευαγγελισμός » ) έγινε ο πρώτος άνθρωπος που εμβολιάστηκε στη χώρα μας , σηματοδοτώντας την αρχή του τέλους της πανδημίας .
Κλινικές έρευνες για την ανάπτυξη φαρμακευτικής αγωγής , που αναστέλλουν την αναπαραγωγή του ιού , βρίσκονται σε εξέλιξη .
Αυτή τη στιγμή η κύρια θεραπεία είναι συμπωματική , η οποία περιλαμβάνει διαχείριση των συμπτωμάτων , υποστηρικτική φροντίδα και απομόνωση .
Ωστόσο , παραμένουν σε απόλυτη ισχύ οι συστάσεις προς τον γενικό πληθυσμό για τήρηση των προληπτικών μέτρων προφύλαξης .
Στα άτομα που υποψιάζονται ότι έχουν εκτεθεί στον ιό ή πιθανολογούν ότι είναι φορείς και έχουν ήπια συμπτώματα , να μένουν σπίτι και να αναζητούν ιατρική συμβουλή , είτε στον προσωπικό τους ιατρό , είτε στην πλησιέστερη δομή υγείας , είτε επικοινωνώντας με τον Εθνικό Οργανισμό Δημόσιας Υγείας .
Το όνομα COVID-19 , αποδόθηκε από τον Παγκόσμιο Οργανισμό Υγείας , σύμφωνα με τις συστάσεις που έχουν συμφωνηθεί μεταξύ του Παγκόσμιου Οργανισμού για την Υγεία των Ζώων , του Οργανισμού Τροφίμων και Γεωργίας των Ηνωμένων Εθνών και του Παγκόσμιου Οργανισμού Υγείας , ώστε να μην αναφέρεται σε μία γεωγραφική τοποθεσία , ένα ζώο , ένα άτομο ή μία ομάδα ατόμων αλλά να έχει εμφανή συσχέτιση με την ασθένεια , ώστε να αποφευχθεί κάποια ανακρίβεια ή στιγματισμός των ομάδων αυτών .
Η ονομασία COVID-19 για την ασθένεια , αποτελεί ένα ακρωνύμιο των γραμμάτων , CO , από το corona , που σημαίνει κορώνα , VI , από το virus , που σημαίνει ιός , D από το disease , που σημαίνει ασθένεια και το 19 από το έτος την πρώτης καταγραφής της .
Ο ιός μέχρι τότε ονομαζόταν ως `` νέος κορονοϊός 2019 '' ή `` 2019-nCov '' .
Η Κίνα , που είχε ήδη ονομάσει την νέα λοίμωξη ως `` νέα πνευμονία κορονοϊού '' , με νεότερη ανακοίνωσή της , αναθεώρησε την αγγλική ονομασία σε `` COVID-19 '' , ενώ διατήρησε την κινεζική ονομασία ως είχε .
Η περίοδος επώασης του ιού , μέχρι την εμφάνιση της ασθένειας , κυμαίνεται έως 14 ημέρες , με διάμεσο χρόνο τις 5,1 ημέρες και το 97.5 % των ατόμων που θα εμφανίσουν συμπτώματα θα το κάνουν έως 11,5 ημέρες από την μόλυνση .
Υπάρχουν σπάνιες περιπτώσεις που πιθανώς να εμφανίσουν συμπτώματα μετά τις 14 ημέρες .
Από τα άτομα που θα εμφανίσουν συμπτώματα , τα περισσότερα , περίπου το 80 % , θα ιανθεί χωρίς να χρειαστεί νοσηλεία .
Από τους υπόλοιπους το 15 % των ασθενών θα αναζητήσει νοσηλεία και θα χρειαστεί οξυγόνο , ενώ στο 5 % η ασθένεια θα εξελιχθεί σοβαρά και χρειάζονται εντατική φροντίδα .
Οι επιπλοκές που οδηγούν στον θάνατο μπορεί να είναι αναπνευστική ανεπάρκεια , σύνδρομο οξείας αναπνευστικής δυσχέρειας , σηψαιμία και σηπτικό σοκ , θρομβοεμβολισμό και πολυοργανική ανεπάρκεια .
Η θνητότητα των ασθενών που θα χρειαστούν μονάδα εντατικής θεραπείας κυμαίνεται από 39 % έως 72 % ανάλογα με τα χαρακτηριστικά των ασθενών .
Ο μέσος χρόνος νοσηλείας των ιαθέντων κυμαίνεται από 10 ημέρες έως 13 .
Τα συνήθη συμπτώματα μπορούν να ποικίλουν και χωρίζονται στις εξής κατηγορίες , συστημικά , αναπνευστικά , οφθαλμών-μύτης- λαιμού , γαστρεντερικά , κεντρικού νευρικού συστήματος και οφθαλμών .
Τα συστημικά αποτελούνται από πυρετό , κόπωση , μυαλγίες , αρθραλγία και εξανθήματα .
Τα αναπνευστικά αποτελούνται από ξηρό βήχα , παραγωγικό βήχα , δύσπνοια , πόνο στο στήθος , αιμόπτυση και συριγμό της αναπνοής .
Ο πονόλαιμος , καταρροή , ζάλη , ρινική συμφόρηση , απώλεια γεύσης , απώλεια όσφρησης και η ωταλγία αποτελούν συμπτώματα των οφθαλμών-μύτης- λαιμού .
Ο επηρεασμός του γαστρεντερικού εκφράζεται με διάρροια , ναυτία , εμετό , κοιλιακό άλγος .
Το κεντρικό νευρικό σύστημα , επηρεάζεται δημιουργώντας πονοκεφάλους , σύγχυση και αταξία .
Τέλος οι οφθαλμοί έχουν ως συμπτώματα την επιπεφυκίτιδα , οφθαλμαλγία και την φωτοφοβία .
Συνήθως ένας στους έξι ασθενείς θα παρουσιάσει επιδείνωση της υγείας του , εμφανίζοντας επιδεινούμενη δύσπνοια και σημεία λοίμωξης του αναπνευστικού συστήματος , τόσο ακτινολογικά όσο και εργαστηριακά .
Η εξέλιξη της νόσου μπορεί να χωριστεί σε τρεις διαφορετικές φάσεις , ωστόσο αυτές οι φάσεις μπορεί να διαφέρουν και να υπάρχει επικάλυψη τους από κάθε ασθενή , και είναι οι εξής , η φάση της πρώιμης λοίμωξης , η πνευμονική φάση και η φάση της σοβαρής υπερφλεγμονής που περιλαμβάνει και φλεγμονή δευτερογενών οργάνων .
Κατά τη διάρκεια της πρώιμης φάσης της μόλυνσης , περνάει χωρίς έντονες ενοχλήσεις , όπως κάθε άλλη ίωση που προκαλεί κοινό κρυολόγημα ή άλλη λοίμωξη του ανώτερου αναπνευστικού .
Ο ιός διεισδύει στους πνεύμονες και αρχίζει να πολλαπλασιάζεται .
Αυτό το στάδιο χαρακτηρίζεται από ήπια συμπτώματα και σηματοδοτεί την αρχική απόκριση από έμφυτη ανοσία .
Η πλειοψηφία των εισαγωγών στο νοσοκομείο πραγματοποιείται ύστερα από περίπου μία εβδομάδα συμπτωματικής ασθένειας λόγω επιδείνωσης της κατάστασης και η εντατική ιατρική θεραπεία , γίνεται απαραίτητη περίπου δέκα ημέρες μετά την έναρξη των συμπτωμάτων .
Ακτινολογικά , η συχνότερη ένδειξη είναι η εικόνα θολής υάλου κατά την αξονική τομογραφία που γίνεται την ώρα της εισαγωγής .
Η λεμφοκυτταροπενία , δηλαδή ο ελαττωμένος αριθμός λεμφοκυττάρων στο αίμα , είναι ένα βασικό εργαστηριακό εύρημα σε αυτό το στάδιο και παρουσιάζει το 83 % των ασθενών .
Η ασθένεια εξελίσσεται στην πνευμονική φάση , που χαρακτηρίζεται από αναπνευστική δυσκολία .
Η τρίτη και πιο επικίνδυνη εξέλιξη , είναι η ταχεία εξέλιξη προς το σύνδρομο οξείας αναπνευστικής δυσχέρειας ( ARDS ) , το οποίο είναι απειλητικό για την ζωή .
Η υπερβολική συστημική φλεγμονή ή η καταιγίδα κυτοκίνης , μπορεί να συσχετιστεί με τη λεμφοκυτταροπενία και αποτελεί χαρακτηριστικό γνώρισμα σοβαρής νόσου και παρατηρείται πολλαπλή ανεπάρκεια οργάνων .
Η εμπλοκή του νευρικού συστήματος στην εξέλιξη και μετάδοση της νόσου δεν έχει μελετηθεί κλινικά εκτενώς , αναμένεται όμως να είναι σημαντική με βάση τις γνώσεις μας στην νευροανατομία και νευροφυσιολογία . Έχει παρατηρηθεί ότι σε παιδιά και νέους , η συμπτωματολογία είναι ηπιότερη .
Καθώς είναι γνωστό πλέον , ότι πολλά όργανα εκτός από τους πνεύμονες , επηρεάζονται από την λοίμωξη COVID-19 , μερικοί ασθενείς μπορεί να έχουν συμπτώματα τα οποία μπορούν να διαρκέσουν για εβδομάδες ή ακόμα και μήνες μετά την ανάρρωση από την λοίμωξη , ακόμα και σε αυτούς που δεν χρειάστηκαν νοσηλεία κατά την διάρκεια της ανάρρωσης .
Τα πιο συχνά καταγεγραμμένα συμπτώματα μεγάλης χρονικής διάρκειας ήταν η κούραση , δυσκολία στην αναπνοή , βήχας , πόνος στις αρθρώσεις και πόνος στο στήθος .
Συμπτώματα με μικρότερη συχνότητα ήταν η δυσκολίας σκέψης και συγκέντρωσης , κατάθλιψη , μυϊκός πόνος , πονοκέφαλος , ταχυκαρδία .
Πιο σοβαρές επιπλοκές αλλά με λιγότερο συχνές αναφορές περιλαμβάνουν , φλεγμονή του καρδιακού μυ , ανωμαλίες στη λειτουργία των πνευμόνων , νεφρική ανεπάρκεια , εξανθήματα , τριχόπτωση .
Η μακροπρόθεσμη σημασία αυτών των επιπτώσεων δεν είναι ακόμη γνωστή .
Πρόκειται για ένα επίκτητο ψυχοπαθολογικό σύμπλεγμα .
Το οποίο παρατηρείται πρόδρομα , δηλαδή πριν καν το άτομο νοσήσει από τον ιό , έχοντας ως ψευδή φοβική πεποίθηση την εκδήλωση των αναμενόμενων συμπτωμάτων , χωρίς όμως στην πραγματικότητα να νοσεί . Ένα από τα χαρακτηριστικότερα παραδείγματα , είναι η υποθετική αντίληψη του ατόμου ότι βρίσκεται σε εμπύρετη κατάσταση , η συνοδεία κεφαλαλγίας , αθραλγίας , μυαλγίας , ρινικής καταρροής , δύσπνοιας ή πονόλαιμου .
Αποτέλεσμα , είναι η αποφυγή οποιουδήποτε χώρου , η υπερπροστασία της προσωπικής υγιεινής που καθίσταντο κουραστική και επίπονη σε ψυχοσωματικό επίπεδο , η αποξένωση από τις ενδοπροσωπικές και διαπροσωπικές του σχέσεις , έχοντας την υποθετική συνεχή σκέψη στην αόρατη ύπαρξη του ιού σε κάθε επίπεδο της καθημερινότητας .
Επιπλέον , μπορεί να παρουσιαστεί και όταν ο ασθενής υφίσταντο τον ιό , καθώς το μεταφοβικό στρες που δημιουργήθηκε από την προαναφερθείσα κατάσταση , δημιουργεί ακούσια την εσωτερική αντίληψη , ότι το άτομο όπου προσέρχεται πιστεύει ακράδαντα ότι θα επαναπροσλάβει τον ιό , και ότι θα εμπίπτει σε αυτήν ιϊκή κατάσταση συνεχώς .
Αυτή η ψυχοπαθολογική κατάσταση χρήζει ψυχοθεραπείας και ψυχολογικής υποστήριξης σε περιπτώσεις που επηρεάζει σε σημαντικό βαθμό την αποδοτικότητα του ατόμου σε όλες τις πτυχές της ρουτίνας και της καθημερινής του ζωής , ενώ σε ορισμένες περιπτώσεις αν η κατάσταση είναι ιδιαίτερα κρίσιμη , συνίστανται ψυχιατρική παρέμβαση για την δοσοληψία φαρμακευτικής αγωγής , σχετιζόμενης με το φοβικό στρες .
Η λοίμωξη COVID-19 επηρεάζει το ανώτερο αναπνευστικό σύστημα , μύτη - ρινοφάρυγγας - λάρυγγας , και το κατώτερο αναπνευστικό σύστημα , τραχεία - βρόγχοι - πνεύμονες .
Οι πνεύμονες είναι τα όργανα που επηρεάζονται περισσότερο από τον Sars-Cov-2 , επειδή εισέρχεται στα κύτταρα του ξενιστή μέσω του ενζύμου μετατροπής της αγγειοτενσίνης 2 ( ACE2 ) .
Η πυκνότητα του ACE2 σε κάθε ιστό σχετίζεται με την σοβαρότητα της νόσου .
Ο μηχανισμός αυτός , έχει οδηγήσει σε έρευνες , για την πιθανότητα φαρμακευτικών σκευασμάτων που θα αποκλείουν τους υποδοχείς αυτούς , ώστε να δρουν προστατευτικά .
Καθώς η λοίμωξη εξελίσσεται μπορεί να οδηγήσει σε σύνδρομο οξείας αναπνευστικής δυσχέρειας η οποία να οδηγήσει σε θάνατο .
Υπάρχει πιθανότητα , ο Sars-Cov-2 , να μπορεί να εισβάλει στο νευρικό σύστημα , αυτό όμως παραμένει ακόμα άγνωστο .
Πολλά άτομα που έχουν νοσήσει παρουσιάζουν νευρολογικά ή ψυχικά προβλήματα .
Ο ιός δεν ανιχνεύεται στο κεντρικό νευρικό σύστημα της πλειοψηφίας των ατόμων με COVID-19 που παρουσιάζουν νευρολογικά προβλήματα .
Ωστόσο ο Sars-Cov-2 έχει ανιχνευθεί σε χαμηλά επίπεδα στον εγκέφαλο όσων έχουν πεθάνει από την λοίμωξη.Ο Sars-Cov-2 θα μπορούσε να προκαλέσει αναπνευστική ανεπάρκεια από τον επηρεασμό του εγκεφάλου καθώς και άλλοι κορονοϊοί έχει αποδειχθεί ότι έχουν την δυνατότητα να εισβάλουν στο κεντρικό νευρικό σύστημα . Έχει εντοπιστεί ιός στο εγκεφαλονωτιαίο υγρό των αυτοψιών , όμως ο ακριβής μηχανισμός που εισβάλει στο κεντρικό νευρικό σύστημα παραμένεις ασαφής καθώς υπάρχει χαμηλό επίπεδο ενζύμων ACE2 στον εγκέφαλο .
Ο ιός έχει την δυνατότητα να εισχωρήσει στην κυκλοφορία του αίματος από τους πνεύμονες , πιθανώς μέσω ενός μολυσμένου λευκού αιμοσφαιρίου , ώστε να μολύνει τον εγκέφαλο .
Η απώλεια μυρωδιάς , που εμφανίζεται σαν σύμπτωμα της λοίμωξης , οφείλεται στη μόλυνση των κυττάρων του οσφρητικού επιθηλίου και με επακόλουθη βλάβη τους οσφρητικούς νευρώνες .
Ο ιός επηρεάζει επίσης τα γαστρεντερικά όργανα καθώς το ένζυμο ACE2 υπάρχει σε αφθονία στα αδενικά κύτταρα του γαστρικού συστήματος , του δωδεκαδακτύλου και του ορθικού επιθηλίου καθώς και στα ενδοθηλιακά κύτταρα και τα κύτταρα του λεπτού εντέρου .
O Sars-Cov-2 μπορεί να προκαλέσει έμφραγμα του μυοκαρδίου και χρόνια βλάβη στο καρδιαγγειακό σύστημα .
Ο οξύς τραυματισμός της καρδιάς βρέθηκε στο 12 % των ασθενών που χρειάστηκαν νοσηλεία στο νοσοκομείο της Γουχάν κατά την έναρξης της πανδημίας και είναι συχνότερη όταν η λοίμωξη εξελίσσεται σοβαρότερα .
Τα ποσοστά των καρδιαγγειακών συμπτωμάτων είναι υψηλά , λόγω της συστημικής φλεγμονής και των διαταραχών του ανοσοποιητικού κατά την εξέλιξη της νόσου αλλά και με τον αριθμό των υποδοχέων ACE2 που υπάρχουν στην καρδιά , όπου παρουσιάζονται σε μεγάλο βαθμό .
Η δυσλειτουργία των αιμοφόρων αγγείων και σχηματισμών θρόμβων πιστεύεται ότι παίζουν σημαντικό ρόλο στη θνητότητα , καθώς τα περιστατικά θρόμβων που οδηγούν σε πνευμονικές εμβολές και ισχαιμικά επεισόδια στον εγκέφαλο , τα οποία έχουν σημειωθεί ως επιπλοκές σε άτομα που έχουν μολυνθεί από τον ιό .
Η λοίμωξη προκαλεί μια αλυσίδα αποκρίσεων στο σώμα όπως τη συστολή των αιμοφόρων αγγείων στην πνευμονική κυκλοφορία που οδηγεί στην μειωμένη οξυγόνωση παράλληλα με την ιογενή πνευμονία .
Επίσης επηρεασμός και επιπλοκές των νεφρών είναι μία ακόμα αιτία θανάτου που έχει καταγραφεί .
Εκθέσεις δείχνουν ότι έως και το 30 % των νοσηλευόμενων ασθενών , τόσο στην Κίνα , όσο και στην Νέα Υόρκη , έχουν υποστεί κάποιο τραυματισμό στα νεφρά τους , συμπεριλαμβανομένων ατόμων , τα οποία δεν είχαν προηγουμένως νεφρικά προβλήματα .
Επιγραμματικά οι αιτίες θανάτου που καταγράφηκαν σε μελέτη , από 113 ασθενείς που έχασαν την ζωή τους από την λοίμωξη COVID-19 στην έναρξης της πανδημίας , ήταν σύνδρομο οξείας αναπνευστικής δυσχέρειας ( 100 % ) , αναπνευστική ανεπάρκεια τύπου Ι ( 51 % ) , σήψη ( 100 % ) , οξεία καρδιακή βλάβη ( 77 % ) , καρδιακή ανεπάρκεια ( 49 % ) , αλκάλωση ( 40 % ) , υπερκαλιαιμία ( 37 % ) , νεφρική βλάβη ( 25 % ) και υποξική εγκεφαλοπάθεια ( 20 % ) .
Η σοβαρότητα της φλεγμονής από την COVID-19 μπορεί να αποδοθεί από την καταιγίδα κυτοκίνης η οποία παρουσιάζεται κατά την διάρκεια της λοίμωξης και είναι μια από τις κύριες αιτίες νοσηρότητας και θνητότητας από τον SARS-CoV-2 .
Η απόκριση αυτή είναι υπεύθυνη για την νοσηρότητα σε μια σειρά ασθενειών , όμως στην COVID-19 , σχετίζεται με χειρότερη πρόγνωση και αυξημένη θνητότητα .