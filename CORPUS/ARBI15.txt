Από το 1927 εγκαθίστανται μόνιμα στην Αθήνα , στο Παγκράτι .
Την ίδια χρονιά ο νεαρός Μόραλης , που έχει πάρει την απόφαση να γίνει ζωγράφος , αρχίζει να παρακολουθεί το `` κυριακάτικο μάθημα '' στην Ανωτάτη Σχολή Καλών Τεχνών .
Εκεί γνωρίζει τον Νίκο Νικολάου .
Το 1931 είναι η χρονιά κατά την οποία προετοιμάζεται για τις εισαγωγικές εξετάσεις στην ΑΣΚΤ κοντά στο μετέπειτα γαμπρό του , ζωγράφο Γιάννη Γεωργόπουλο .
Επιτυγχάνει και εγγράφεται στο Προπαρασκευαστικό τμήμα με καθηγητή τον Δημήτριο Γερανιώτη .
Γνωρίζεται τότε με τον Γιάννη Τσαρούχη και τον Χρήστο Καπράλο και ξανασυναντά τον Νικολάου .
Ο Μόραλης είναι μεταξύ των σπουδαστών που ο Κωνσταντίνος Παρθένης επιλέγει για το εργαστήριό του . « Εκεί επικρατούσε μια πολύ αυστηρή ατμόσφαιρα . Άμα τον ρωτούσα κάτι , απαντούσε : « Αυτό που σας είπα » . Ήταν πολύ σχολαστικά εκεί μέσα , κάθισα μόνο δυο μήνες και μετά πήγα στον Ουμβέρτο Αργυρό . Όλη η παρέα – Νικολάου , Καπράλος κτλ . ήταν εκεί .
Ο Αργυρός ήταν « Ελευθέρα Κέρκυρα » , σ ’ άφηνε να κάνεις ό , τι θέλεις ! Να φανταστείς ότι δούλευα με στρογγυλά πινέλα και δεν χρησιμοποιούσα άσπρο , αλλά jaune de Naples .
Είχα απόλυτη ελευθερία » . Έναν χρόνο αργότερα , το 1932 , ο Δ.
Κόκκινος δημοσιεύει στο περιοδικό Νέα Εστία ( 1/8/1932 ) την πρώτη ενθουσιώδη κριτική για « τον νεαρό κ.
Βόραλη » , όπως επιμένει να τον αποκαλεί στο άρθρο , με αφορμή την έκθεση των μαθητών της ΑΣΚΤ .
Ο Γιάννης Μόραλης είναι τότε 16 μόνο ετών .
Την ίδια εποχή αρχίζει να παρακολουθεί το νέο εργαστήριο χαρακτικής του Γιάννη Κεφαλληνού , με συμφοιτητές τους Τάσσο , ( Γιώργη ) Δήμου , ( Κωνσταντίνο ) Ντάκο και ( Μωυσή ) Ραφαήλ . « Ήμουν από τους πρώτους μαθητές του .
Επί τέσσερα χρόνια φοιτούσα τα απογεύματα στο εργαστήριό του .
Νεοφερμένος από το Παρίσι ( 1932 ) , ωραίος , μορφωμένος , κοσμοπολίτης , ο Κεφαλληνός ήταν για μένα πατέρας , δάσκαλος και φίλος » .
Από την ΑΣΚΤ θα αποφοιτήσει το 1936 και λίγο αργότερα θα συμμετέχει στην Έκθεση Ελληνικής Χαρακτικής στην Τσεχοσλοβακία ( το κείμενο του καταλόγου υπογράφει ο Ζαχαρίας Παπαντωνίου ) .
Το 1937 πεθαίνει ο πατέρας του σε τροχαίο ατύχημα .
Τον Ιούνιο της ίδιας χρονιάς αναχωρούν για τη Ρώμη με τον Νίκο Νικολάου .
Θα μοιραστούν την υποτροφία που κέρδισε ο Μόραλης στον διαγωνισμό της Ακαδημίας Αθηνών ( κληροδότημα Ουρανίας Κωνσταντινίδου ) για σπουδές ψηφοθετικής στο εξωτερικό .
Αυτή ήταν η φιλική τους συμφωνία , να φύγουν μαζί στο εξωτερικό για σπουδές , όποιος κι αν κέρδιζε την υποτροφία .
Στην Ιταλία θα μείνει μέχρι τον Νοέμβριο του 1937 , οπότε και εγκαθίσταται στο Παρίσι .
Παρακολουθεί μαθήματα ζωγραφικής κοντά στον Charles Guérin και τοιχογραφίας στο εργαστήριο του Ducos de la Haille .
Παράλληλα , στη Σχολή Τεχνών και Επαγγελμάτων ( Αrts et Métiers ) διδάσκεται ψηφοθετική κοντά στον Henri-Marcel Magne , σύμφωνα με τους όρους της υποτροφίας του .
Με την κήρυξη του Πολέμου αναγκάζεται , όπως οι περισσότεροι σπουδαστές , να εγκαταλείψει τις σπουδές του στο Παρίσι και να επιστρέψει εσπευσμένα στην Ελλάδα .
Το 1940 εκθέτει μια σειρά χαρακτικών με την ομάδα « Ελεύθεροι Καλλιτέχναι » στον Πειραιά – ο ίδιος μάλιστα θα φιλοτεχνήσει και το εξώφυλλο του καταλόγου .
Την άνοιξη κατατάσσεται στο στρατό και υπηρετεί τη θητεία του , ενώ συμμετέχει και στην τελευταία προπολεμική Πανελλήνια Έκθεση στο Ζάππειο , όπου και αποσπά το χάλκινο μετάλλιο .
Εκεί θα εκθέσει , μεταξύ άλλων , τα ευρισκόμενα στις συλλογές της Εθνικής Πινακοθήκης-Μουσείου Αλέξανδρου Σούτζου σήμερα έργα : Γυμνό ( Π.7687 ) , Προσωπογραφία του ζωγράφου Θεοδόσιου Χριστοδούλου ( Π.7695 ) , Ο ζωγράφος με τον Νίκο Νικολάου ( Κ.559 ) και Στον υπαίθριο φωτογράφο ( Π.7682 ) .
Το 1941 παντρεύεται τη Μαρία Ρουσέν -εγκαθίστανται στο Κολωνάκι , ενώ τους θερινούς μήνες ζουν στο σπίτι της στην Κηφισιά .
Τα χρόνια της Κατοχής ο Μόραλης ασχολείται εντατικά με την προσωπογραφία , ώστε να εξασφαλίζει κάποιο σταθερό εισόδημα φιλοτεχνώντας πορτρέτα κατά παραγγελία .
Εξακολουθεί επίσης να ασχολείται με τη χαρακτική .
Με τη Ρουσέν θα χωρίσει το 1945 και δύο χρόνια αργότερα θα παντρευτεί τη γλύπτρια Αγλαΐα Λυμπεράκη , με την οποία θα παραμείνουν παντρεμένοι μέχρι το 1955 -μαζί της θα αποκτήσει έναν γιο , τον Κωνσταντίνο .
Την ίδια χρονιά ( το 1947 δηλαδή ) εκλέγεται τακτικός καθηγητής της Προπαρασκευαστικής τάξης στην ΑΣΚΤ και ξεκινά να διδάσκει από τον Φεβρουάριο του επόμενου χρόνου .
Στην πρώτη μετά τον πόλεμο Πανελλήνια Έκθεση , το 1948 , εκθέτει τα ( σήμερα στις συλλογές της ΕΠΜΑΣ ) έργα : Έγκυος γυναίκα ( Π.7694 ) , Δύο φίλες ( Π.7693 ) -όπου εικονίζεται η Αγλαΐα Λυμπεράκη μόνη και με τη Ναταλία Μελά- , Ο ζωγράφος με τη γυναίκα του ( Π.7688 ) -όπου εικονίζεται ο ίδιος με την πρώτη του γυναίκα- και Το Τραπέζι ( Π.7692 ) .
Το 1949 ιδρύεται η ομάδα « Αρμός » και συσπειρώνει καλλιτέχνες όπως οι Νίκος Χατζηκυριάκος-Γκίκας ( πρόεδρος ) , Γιάννης Τσαρούχης και Γιάννης Μόραλης ( αντιπρόεδροι ) , Λιλή Αρλιώτη ( γραμματέας ) , Νίκος Νικολάου ( ταμίας ) , Νέλλη Ανδρικοπούλου , Καίτη Αντύπα , Μαριλένα Αραβαντινού , Μίνως Αργυράκης , Έλλη Βοΐλα , Ανδρέας Βουρλούμης , Νίκος Γεωργιάδης , Γεώργιος Γεωργίου , Νίκος Εγγονόπουλος , Μπούμπα ( Αγλαΐα ) Λυμπεράκη-Μόραλη [ δεύτερη σύζυγος του Μόραλη , μητέρα του Κωνσταντίνου ] , Μαργαρίτα Λυμπεράκη , Γιώργος Μανουσάκης , Γιώργος Μαυροΐδης , Ναταλία Μελά-Κωνσταντινίδη , Κλέαρχος Λουκόπουλος , Μανώλης Νουκάκης , Κοσμάς Ξενάκης , Ελένη Σταθοπούλου , Παναγιώτης Τέτσης , Βάσος Φαληρέας . [ Ο Μόραλης συμμετέχει στην 1η έκθεση της ομάδας στο Ζάππειο ( 10/12/1949-25/1/1950 ) .
Στη συνέχεια η έκθεση μεταφέρεται στη Θεσσαλονίκη ] .
Το 1951 είναι η χρονιά κατά την οποία ξεκινούν δύο ιδιαίτερα γόνιμες συνεργασίες για τον Γιάννη Μόραλη .
Η πρώτη , όταν αναλαμβάνει να φιλοτεχνήσει τα σκηνικά και τα κοστούμια για το μπαλέτο Έξι λαϊκές ζωγραφιές , που παρουσιάζει το Ελληνικό Χορόδραμα , σε χορογραφία Ραλλούς Μάνου και μουσική Μάνου Χατζιδάκι ( με το Χορόδραμα ο Μόραλης θα συνεργασθεί για δεκαπέντε περίπου χρόνια ) .
Η γυναικεία φιγούρα στις Έξι λαϊκές ζωγραφιές βασίζεται στην ανάμνηση και τα διδάγματα του έργου Στον υπαίθριο φωτογράφο ( ΕΠΜΑΣ , Π.7682 ) .
Η δεύτερη συνεργασία εγκαινιάζεται όταν φιλοτεχνεί το εξώφυλλο και την προμετωπίδα για το βιβλίο του Ηλία Τσουκαλά , Υποβρύχιον Υ1 Β.Π .
Κατσώνης , Ίκαρος , Αθήνα 1951 .
Με τις εκδόσεις Ίκαρος ο Γιάννης Μόραλης θα συνεργάζεται ουσιαστικά μέχρι το τέλος της ζωής του .
To 1952 συμμετέχει στην Πανελλήνια Έκθεση στο Ζάππειο , με τα έργα Γυμνό ( ίσως το ευρισκόμενο στις συλλογές της ΕΠΜΑΣ έργο με αριθμό Π.5138 ) και Μορφή ( ΕΠΜΑΣ , Π . 7689 ) μεταξύ άλλων , και στην έκθεση της Ομάδας « Αρμός » από τον Δεκέμβριο έως τον Ιανουάριο του 1953 .
H φωτογραφία των μεγάλων γυναικείων γυμνών του ( ΕΠΜΑΣ , Π . 7690 ) , που θα δημοσιεύσει η εφημερίδα της Αριστεράς Αλλαγή , στο πλαίσιο της τεχνοκριτικής στήλης της Μίνας Ζωγράφου-Μεραναίου στις 18/12/1952 , θα προκαλέσει τη μήνυση του εισαγγελέα , ύστερα από καταγγελία της Γενικής Ασφάλειας .
Στο πλαίσιο της ίδιας έκθεσης είχε προηγηθεί η αφαίρεση « κατόπιν επεμβάσεως της Αστυνομίας » ενός έργου του Τσαρούχη , που κρίθηκε άσεμνο , καθώς παρίστανε « έναν άνδρα ολόγυμνο στο κρεββάτι και απέναντί του καθισμένον έναν ναύτη » .
Αργότερα , μέσα στο 1953 , ο Μόραλης επισκέπτεται τη Ρωσία , ως προσκεκλημένος της Ρωσικής Κυβέρνησης , μαζί με εκπροσώπους της πνευματικής και της πολιτικής ζωής από την Ελλάδα και την Ευρώπη .
Την επόμενη χρονιά ξεκινά η επίσης πολυετής συνεργασία του με το Θέατρο Τέχνης του Κάρολου Κουν , καθώς σχεδιάζει τα σκηνικά και τα κοστούμια για την παράσταση Γυμνές μάσκες , τέσσερα μονόπρακτα του Πιραντέλο .
Ο Μόραλης εκλέγεται τακτικός καθηγητής του Εργαστηρίου Ζωγραφικής στην ΑΣΚΤ το 1957 .
Τότε αρχίζει και η συνεργασία του με το Εθνικό Θέατρο ( το 1957 συγκεκριμένα φιλοτεχνεί τα σκηνικά και τα κοστούμια για το έργο του Παντελή Πρεβελάκη , Τα χέρια του ζωντανού Θεού , σε σκηνοθεσία Αλέξη Σολομού ) .
Το 1958 μαζί με τον Γιάννη Τσαρούχη και τον γλύπτη Αντώνη Σώχο αντιπροσωπεύει την Ελλάδα στην Μπιενάλε της Βενετίας .
Την επιμέλεια του ελληνικού περιπτέρου έχει τότε ο Τ.
Σπητέρης .
Μόραλης και Τσαρούχης , σε μια Μπιενάλε όπου η κυριαρχία της αφαίρεσης είναι εμφανής , θα προκαλέσουν το ενδιαφέρον του Gio Ponti με την παραστατική , ανθρωποκεντρική ζωγραφική τους .
Στην Μπιενάλε ο Μόραλης θα δείξει ζωγραφικά έργα ( μεταξύ αυτών τα έργα που προαναφέρθηκαν , καθώς και άλλα που επίσης βρίσκονται στις συλλογές της ΕΠΜΑΣ : Δύο φίλες ( Π.7693 ) , Το τραπέζι ( Π.7692 ) , Έγκυος γυναίκα ( Π.7694 ) , Σύνθεση Α ( Π.7691 ) , Μορφή ( Π.7684 ) , Μορφή ( Π.7689 ) , Μορφή ( Π.7690 ) ] , Επιτύμβιο ( Π . 2432 ) ) , μελέτες για σκηνικά και κοστούμια , σχέδια και λιθογραφίες .
Το Δημοτικό Μουσείο του Τορίνο θα αγοράσει τη σύνθεση Εσωτερικό ( 1955 , λάδι σε μουσαμά , 1.31 x 1.30 μ . ) Είναι εντυπωσιακό ότι η πρώτη ατομική έκθεση του Μόραλη οργανώνεται μόλις το 1959 , ενώ η επαγγελματική του σταδιοδρομία έχει ήδη σημαντικά εξελιχθεί .
Λαμβάνει χώρα στην αίθουσα εκθέσεων Αρμός , στην οδό Ηρακλείτου 21 , στην Δεξαμενή στο Κολωνάκι .
Τα έργα που εκτίθενται είναι σε σημαντικό βαθμό εκείνα με τα οποία τον προηγούμενο χρόνο ο Μόραλης συμμετείχε στην Μπιενάλε της Βενετίας .
Μέσα στο 1959 θα του ανατεθεί επίσης από τους αρχιτέκτονες Βασιλειάδη , Βουρέκα και Στάικο , η μελέτη για τη διακόσμηση των εξωτερικών τοίχων της ΒΔ και ΝΑ πλευράς του ξενοδοχείου Χίλτον στην Αθήνα ( η εγχάρακτη σε γιαννιώτικο μάρμαρο σύνθεση ολοκληρώνεται το 1962 , οπότε και γίνονται τα εγκαίνια του ξενοδοχείου ) .
Από τότε συνεργάζεται με έλληνες και ξένους αρχιτέκτονες , όπως οι Sir Basil Spencer και Antony Blee , για τη διακόσμηση κατοικιών και κτιρίων δημόσιου χαρακτήρα .
Τότε φιλοτεχνεί και την προμετωπίδα της ποιητικής σύνθεσης του Οδυσσέα Ελύτη , Άξιον Εστί , για τον εκδοτικό οίκο Ίκαρος .
Συνεργαζόμενος σταθερά με τον Ίκαρο , την επόμενη χρονιά ο Μόραλης θα φιλοτεχνήσει και την προμετωπίδα για την ποιητική σύνθεση , επίσης του Οδυσσέα Ελύτη , Έξι και μία τύψεις για τον ουρανό .
Η δεκαετία του 1960 ξεκινά για τον Μόραλη με μια σειρά από -ενταγμένες στον αρχιτεκτονικό σχεδιασμό- συνθέσεις φιλοτεχνημένες για τα ξενοδοχεία του ΕΟΤ στη Φλώρινα , το εστιατόριο Ωκεανίς στη Βουλιαγμένη , τα περίπτερα του ΟΛΠ στην ακτή Καραϊσκάκη στον Πειραιά , και το Μον Παρνές στην Πάρνηθα .
Ειδικά στο Μον Παρνές γνωρίζουμε πως ο Μόραλης , μαζί με τους Γιάννη Τσαρούχη και Νίκο Χατζηκυριάκο-Γκίκα , είχαν αναλάβει συνολικότερα συμβουλευτικό ρόλο σε σχέση με τα διακοσμητικά ζητήματα , σε συνεργασία ασφαλώς με τον αρχιτέκτονα του ξενοδοχείου Παύλο Μυλωνά .
Το 1962 , εκτός από τα δύο εξωτερικά τοιχία και το μωσαϊκό της αυλής , ο Γιάννης Μόραλης φιλοτεχνεί και τις κεραμικές συνθέσεις στο περίπτερο του ΕΟΤ Διόνυσος , στου Φιλοπάππου .
Τότε ξεκινά η συνεργασία του με την κεραμίστρια Ελένη Βερναρδάκη , που θα διαρκέσει μέχρι το τέλος της ζωής του .
Την ίδια χρονιά φιλοτεχνεί και την προμετωπίδα της ποιητικής σύνθεσης του Οδυσσέα Ελύτη , Άσμα ηρωικό και πένθιμο για τον χαμένο ανθυπολοχαγό της Αλβανίας , για τις εκδόσεις Ίκαρος .
Η δεύτερη ατομική του έκθεση θα πραγματοποιηθεί το 1963 στην αίθουσα τέχνης του ξενοδοχείου Χίλτον .
Σε αυτή θα παρουσιάσει τη δουλειά των τριών τελευταίων χρόνων .
Ιδιαίτερο ενδιαφέρον προκαλεί η σειρά των Επιτύμβιων συνθέσεων , που μετέπειτα θα δωρήσει στην Εθνική Πινακοθήκη ( Π.7699 , Π.7700 , Π.7701 , Π.7702 , Π.7703 , Π.7704 ) .
Ανάμεσα στα έργα της έκθεσης , που επίσης θα αποτελέσουν τμήμα της δωρεάς του προς την Πινακοθήκη , και τα : Γυμνό , 1962 ( Π.2702 ) , Νέα γυναίκα , 1962 ( Π.7696 ) και Ανάμνηση , 1963 ( Π.7698 ) .
Το 1965 του απονέμεται από τον Βασιλιά Κωνσταντίνο ο Ταξιάρχης του Φοίνικα , ενώ είναι και η χρονιά στη διάρκεια της οποίας φιλοτεχνεί δέκα συνθέσεις που παρεμβάλλονται μεταξύ των ποιημάτων , στη συλλογή Ποιήματα του Γιώργου Σεφέρη , των εκδόσεων Ίκαρος .
Επίσης συμμετέχει στην έκθεση Διακοσμητικά υφαντά τοίχου σε σχέδια Ελλήνων ζωγράφων , στην Αίθουσα Τέχνης Αθηνών –Χίλτον και πάλι , και στην Μπιενάλε Ταπισερί της Λοζάνης .
Μέσα στην ίδια δεκαετία , το 1964 και το 1968 αντίστοιχα , φιλοτεχνεί τα κοστούμια για τις Ικέτιδες του Αισχύλου , σε σκηνοθεσία Αλέξη Σολομού ( παραγωγή του Εθνικού Θεάτρου , στο πλαίσιο του Φεστιβάλ Επιδαύρου ) καθώς και τα σκηνικά και τα κοστούμια της παράστασης Οιδίπους Τύραννος , που παρουσίασε το Θέατρο Τέχνης του Κάρολου Κουν στο Aldwych Theatre του Λονδίνου , στο πλαίσιο του Παγκόσμιου Φεστιβάλ Θεάτρου .
Με την τρίτη ατομική του έκθεση το 1972 στη Γκαλερί Ιόλα-Ζουμπουλάκη , ο Γιάννης Μόραλης εγκαινιάζει άλλη μία μακρά συνεργασία .
Η ζωγραφική του στο εξής θα πειραματίζεται στο επίπεδο της φόρμας με αυτό το « ολιγοψήφιο αλφάβητο » , για το οποίο τόσο εύστοχα έκανε λόγο ο Οδυσσέας Ελύτης στο εισαγωγικό κείμενο του καταλόγου .
Σε αυτή την έκθεση παρουσίασε μία άλλη ιδιαίτερη σειρά συνθέσεών του , τα Επιθαλάμια .
Το 1972 συμμετέχει επίσης για δεύτερη φορά στην Μπιενάλε Ταπισερί της Λοζάνης , ενώ την επόμενη χρονιά παίρνει μέρος στη Διεθνή Έκθεση Χειροτεχνίας στο Μόναχο και βραβεύεται με χρυσό μετάλλιο ( ταπισερί ) .
Το 1978 πραγματοποιεί την τέταρτη ατομική έκθεση στην Γκαλερί Ζουμπουλάκη .
Μια μεγάλη ενότητα έργων , που έχουν κατά κύριο λόγο φιλοτεχνηθεί στην Αίγινα , φέρει τον τίτλο Πανσέληνος .
Ακόμη , συμμετέχει στη διεθνή έκθεση Seconde rencontre internationale d ’ art contemporain , στο Grand Palais στο Παρίσι , μαζί με 22 άλλους έλληνες ζωγράφους και γλύπτες που επέλεξε η Εθνική Πινακοθήκη .
Το 1979 του απονέμεται το Αριστείο Τεχνών από την Ακαδημία Αθηνών .
Μέσα στη δεκαετία του 1980 θα πραγματοποιήσει άλλη μία ατομική έκθεση ( 1983 ) στην Γκαλερί Ζουμπουλάκη ( μεταξύ των έργων της έκθεσης αυτής και το Ερωτικό , 1982 ( Π.6794 ) , το οποίο απέκτησε η Εθνική Πινακοθήκη -θα ακολουθήσει σειρά ατομικών εκθέσεων στην ίδια γκαλερί τα επόμενα χρόνια : 1992 , 1997 , 2002 , 2004 , 2006 .
Μεταξύ των έργων της έκθεσης αυτής και το Ερωτικό , 1982 ( Π.6794 ) , έργο που απέκτησε η Εθνική Πινακοθήκη .
Στις 31 Αυγούστου του ίδιου χρόνου αποχωρεί από την Ανωτάτη Σχολή Καλών Τεχνών , μετά από τριάντα έξι χρόνια συνεχούς διδασκαλίας .
Το 1985 φιλοτεχνεί την κεραμική σύνθεση για το Δημαρχιακό Μέγαρο Αθηνών .
Το 1988 οργανώνεται η αναδρομική του έκθεση στην Εθνική Πινακοθήκη .
Με την ευκαιρία της έκθεσης αυτής , ο Όμιλος Εταιρειών της Εμπορικής Τράπεζας εκδίδει έναν τόμο , σε επιμέλεια Βασίλη Φωτόπουλου , με όλο σχεδόν το μέχρι τότε έργο του .
Την ίδια χρονιά , ο Γιάννης Μόραλης πραγματοποιεί τη μεγάλη του δωρεά προς την Εθνική Πινακοθήκη-Μουσείο Αλεξάνδρου Σούτζου .
Το 1996 παντρεύεται την Ιωάννα Βασσάλου .
Την ίδια χρονιά πραγματοποιείται αναδρομική έκθεση στην Ακαδημία Αθηνών με έργα της Εθνικής Πινακοθήκης ( επιμέλεια : Χρύσανθος Χρήστου ) .
Το 1998 του απονέμεται ο Ταξιάρχης της Τιμής από τον Πρόεδρο της Ελληνικής Δημοκρατίας .
Το 2000 συμμετέχει στην έκθεση Κλασικές Μνήμες στη Σύγχρονη Ελληνική Τέχνη , που οργανώθηκε από την Εθνική Πινακοθήκη και το Ίδρυμα Αλέξανδρος Σ.
Ωνάσης στο Olympic Towers της Νέας Υόρκης ( καθώς και στις επόμενες εκδοχές της έκθεσης σε Κωνσταντινούπολη , Πεκίνο , Βιέννη και Αθήνα ) .