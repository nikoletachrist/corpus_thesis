Ο Λουίς Φερναντές , γεννημένος στις 2 Οκτωβρίου 1959 στην Ταρίφα ( Ισπανία ) , είναι πρώην διεθνής ποδοσφαιριστής ο οποίος αγωνιζόταν στην θέση του μέσου , ενώ στη συνέχεια εργάστηκε ως προπονητής , καθώς και ραδιοφωνικός σχολιαστής και παραγωγός .
Είναι παρουσιαστής της εκπομπής Luis Attaque στον γαλλικό ραδιοφωνικό σταθμό RMC .
Γεννημένος στην Ταρίφα ( Ανδαλουσία ) , ο Λουίς Φερναντές εγκαταστάθηκε στην Γαλλία μαζί με την μητέρα του και τα πέντε αδέρφια του το 1968 , στο προάστια της Λυών και πιο συγκεκριμένα στο Βενισιέ και την συνοικία των Μανγκέτ , μία περιοχή χαρακτηρισμένη ως Zone à Urbaniser en Priorité ( ZUP ) , οι οποίες ZUP αποτελούσαν σύμβολο εκσυγχρονισμού , ενώ είχαν ως αποστολή την καταπολέμηση της κρίσης στέγασης που συνόδεψε το ιστορικό συμβάν των Τριάντα Ενδόξων .
Σε αυτό που ο ίδιος χαρακτηρίζει ως έναν « πύργο της Βαβέλ » ο οποίος δεχόταν , πέραν των Ισπανών και των Πορτογάλων , το ολοένα και αυξανόμενο μεταναστευτικό ρεύμα από την Βόρεια Αφρική , ο Λουίς Φερναντές έμαθε με ιδιαίτερη δυσκολία την γαλλική γλώσσα .
Υπό αυτές τις συνθήκες , ενώ βρισκόταν στο Γυμνάσιο , όπως μεγάλος αριθμός παιδιών μεταναστών , μπήκε σε μια , μεταβατικής μορφής , έκτη τάξη , προτού στραφεί σε σύντομο διάστημα προς την τεχνική κατεύθυνση .
Τον ίδιο καιρό , ξεκίνησε να παίζει ποδόσφαιρο στην ΑΣ Μανγκέτ , αρχικά , και στη συνέχεια στην ΑΣ Σαιν-Πριέστ , όπου και υπέγραψε συμβόλαιο ως « ξένος » .
Αυτή την αναφορά στην διαφορετικότητά του , ο νεαρός Λουίς την έζησε εντόνως στα ποδοσφαιρικά γήπεδα , όπου αποκαλείτο συχνά « Ισπανγκουίνος » , χαρακτηρισμό στο άκουσμα του οποίου αντιδρούσε βίαια , φτάνοντας , μάλιστα , στο σημείο σε μια περίπτωση να τιμωρηθεί με αγωνιστικό αποκλεισμό διάρκειας έξι μηνών .
Επίσης , στην πορεία , η ισπανική του εθνικότητα αποτέλεσε εμπόδιο στην προσπάθειά του να βρει μια θέση στο επαγγελματικό επίπεδο . Έτσι , ενώ ασκούσε το επάγγελμα του βοηθού ηλεκτρολόγου σε ένα εργοστάσιο παραγωγής μετάλλων , οι ποδοσφαιρικές του ικανότητες τον βοήθησαν να πραγματοποιήσει μια σειρά δοκιμαστικών στην ΑΣ Νανσί-Λωρραίνη .
Παρά την καλή εντύπωση που άφησε στους διοικούντες τον σύλλογο της Λωρραίνης , ο πρόεδρος Κλοντ Κουνί του επισήμανε ότι του ήταν αδύνατο να τον εντάξει στην ομάδα , καθώς ήταν ξένος .
Πραγματοποίησε μια άλλη σειρά δοκιμαστικών , αυτή την φορά στην Παρί Σεν Ζερμέν , την ομάδα της γαλλικής πρωτεύουσας .
Αυτή την φορά , η κατάληξη ήταν επιτυχής , με τους διοικούντες την Παρί να του προσφέρουν συμβόλαιο σταζιέρη το 1978 και όχι συμβόλαιο επαγγελματία , καθώς εκείνη την περίοδο , η ΠΣΖ είχε , μόλις , αποκτήσει δύο ξένους παίκτες : τον Πορτογάλο Ζοάο Άλβες και τον Βραζιλιάνο Αμπέλ Μπράγκα . Έτσι , ο Λουίς έπεσε θύμα του , τότε , ισχύοντος κανονισμού της Γαλλικής Ομοσπονδίας Ποδοσφαίρου , ο οποίος επέτρεπε την παρουσία μόλις δύο ξένων παικτών ανά ρόστερ ομάδας .
Παρά το ερασιτεχνικό συμβόλαιο που είχε , πραγματοποίησε , πάραυτα , το επαγγελματικό του ντεμπούτο το 1978 , στη διάρκεια μιας αναμέτρησης της ομάδας του απέναντι στην Νανσί , αναμέτρηση την οποία η ΠΣΖ κέρδισε με σκορ 2-1 χάρη σε ένα πέναλτι που κατάφερε να κερδίσει ο Λουίς Φερναντές , έπειτα από φάουλ του Ζαν-Μισέλ Μουτιέ .
Ο προπονητής του , Πιέρ Αλονζό , έχοντας πειστεί από τις εμφανίσεις του , αποφάσισε να του μιλήσει με απόλυτη ειλικρίνεια .
Πράγματι , ο τραυματισμός εντός εκ των δύο ξένων παικτών του συλλόγου τον βοήθησε να βρει θέση στην ομάδα , ωστόσο αποφάσισε , προκειμένου να θέσει οριστικό τέλος στα όποια προβλήματα μπορούσε να του δημιουργήσει η ισπανική του εθνικότητα για την ομαλή συνέχιση της καριέρας του , να αιτηθεί την απόκτηση της γαλλικής υπηκοότητας , κάτι που και πέτυχε να κάνει τον Ιανουάριο του 1981 .
Σε σύντομο διάστημα , κατάφερε να καθιερωθεί ως ένα σταθερός σε απόδοση αμυντικός μέσος , με την πολύ καλή του φυσική κατάσταση να τον καθιστά επικίνδυνο στις διεκδικήσεις της μπάλας , αλλά και κατά τη διάρκεια των επιθετικών προσπαθειών της ομάδας του .
Υπέγραψε το πρώτο του επαγγελματικό συμβόλαιο το 1980 , ενώ στη συνέχεια γνώρισε τις πρώτες του επιτυχίες το 1982 και το 1983 με την κατάκτηση δύο συνεχόμενων Κυπέλλων Γαλλίας .
Η ομάδα της γαλλικής πρωτεύουσας γνώρισε τις πρώτες της μεγάλες ευρωπαϊκές στιγμές την σεζόν 1982-1983 , η οποία έλαβε τέλος στα προημιτελικά της διοργάνωσης , απέναντι στην βελγική Βάτερσχεϊ .
Η αναμέτρηση αυτή μεταξύ ΠΣΖ και Βάτερσχεϊ για το Κύπελλο Κυπελλούχων θεωρείται ως η σημαντική μεγάλη ευρωπαϊκή αναμέτρηση της ιστορίας της ΠΣΖ .
Η ΠΣΖ , έχοντας κερδίσει με σκορ 2-0 στον πρώτο αγώνα μεταξύ των δύο ομάδων , ο οποίος διεξήχθη στην έδρα της , αναχώρησε ως φαβορί για την πρόκριση για το Βέλγιο .
Παράλληλα , ήταν στη διάρκεια της πρώτης αυτής αναμέτρησης με την κάτοχο του Κυπέλλου Βελγίου που σημειώθηκε το ρεκόρ προσέλευσης στο Παρκ ντε Πρενς , με συνολικά περίπου 49.575 θεατές να δίνουν το παρόν .
Ωστόσο , στον επαναληπτικό αγώνα , ήταν οι Βέλγοι αυτοί που νίκησαν με σκορ 3-0 έπειτα από παράσταση , με αποτέλεσμα να πάρουν την πρόκριση για την επόμενη φάση της διοργάνωσης .
Την επόμενη σεζόν , η ΠΣΖ προκρίθηκε εκ νέου για το Κύπελλο Κυπελλούχων , όπου και αποκλείστηκε εκ νέου , αυτή την φορά στην Φάση των 16 από την Γιουβέντους του Πλατινί ( 2-2 εντός και 0-0 εκτός έδρας ) .
Στη διάρκεια της σεζόν 1984-1985 , η ΠΣΖ είχε μια ιδιαιτέρως αποτυχημένη πορεία , καταλαμβάνοντας την 13η θέση στο πρωτάθλημα , συμμετέχοντας στον τελικό του Κυπέλλου Γαλλίας , όπου και ηττήθηκε απέναντι στην Μονακό , ενώ αποκλείστηκε στον δεύτερο γύρο του Κυπέλλου ΟΥΕΦΑ από την ουγγρική Βιντεότον .
Ο Ζεράρ Ουγιέ ανέλαβε , τότε , να αντικαταστήσει τον Ζορζ Πεϊρός , από την επόμενη κιόλας σεζόν , με την αλλαγή αυτή στην τεχνική ηγεσία του συλλόγου , να έχει τελικώς θετικό αποτέλεσμα , καθώς η ΠΣΖ κατέκτησε τον τίτλο της πρωταθλήτριας Γαλλίας στη διάρκεια της σεζόν 1985-1986 για πρώτη φορά στην ιστορία της .
Το σύνολο της ομάδας γαλλικής πρωτεύουσας είχε ηγέτη εκείνη την σεζόν τον αρχηγό της και είδωλο , πλέον , του Παρκ ντε Πρενς , Λουίς Φερναντές .
Η ΠΣΖ κατάφερε να διατηρήσει αήττητο σερί διάρκειας 26 αγώνων εκείνη την σεζόν .
Ο Σαφέτ Σούσιτς ήταν αυτός που κατάφερε να αναδειχτεί απ'όλη την ομάδα εκείνη την σεζόν , ξεδιπλώνοντας το ποδοσφαιρικό του ταλέντο στα γαλλικά γήπεδα .
Ο Λουίς Φερναντές επέλεξε το καλοκαίρι του 1986 να υπογράψει στην Ρασίνγκ Κλαμπ Παρί ( η οποία μετονομάστηκε σε Ματρά Ρασίνγκ το 1987 ) , ομάδα η οποία έδρευε στην Κολόμπ ( 92 ) στο μυθικό Σταντ Υβ-ντυ-Μανουάρ , η οποία είχε μόλις προβιβαστεί στην πρώτη κατηγορία .
Εκείνη την εποχή είχε ένα από τα υψηλότερα σε μισθό συμβόλαια του γαλλικού ποδοσφαίρου .
Με τότε πρόεδρο τον μεγαλοβιομήχανο Ζαν-Λυκ Λαγκαρντέρ , ο ομάδα είχε ιδιαίτερες φιλοδοξίες και ξόδεψε μεγάλα χρηματικά ποσά για την μεταγραφική του ενίσχυση : πέραν του Φερναντές και του Μαξίμ Μποσίς οι οποίοι είχαν έρθει στην ομάδα έναν χρόνο νωρίτερα , ο Λαγκαρντέρ έκανε κάτοικους Παρισιού , εκείνο το καλοκαίρι , τους Πιέρ Λιτμπάρσκι και Τιερί Τυσώ , καθώς και τον Ουρουγουανό αστέρα Έντζο Φραντσεσκόλι , στους οποίους ήρθαν να προστεθούν την αμέσως επόμενη σεζόν και οι Πασκάλ Ολμετά , Σόνι Σίλοϊ και ο προπονητής Αρτούρ Ζόρζε , ο οποίος είχε μόλις κατακτήσει το Κύπελλο Πρωταθλητριών με την ΦΚ Πόρτο και στη συνέχεια οι Νταβίντ Ζινολά και Μπερνάρ Κασονί , κατά την τρίτη σεζόν παρουσίας της ομάδας στην ελίτ του γαλλικού ποδοσφαίρου . Όπως συνέβαινε και με την γενικότερη εικόνα του συλλόγου ( 13ος την σεζόν 1986-87 , 7ος την σεζόν 1987-88 και 17ος την σεζόν 1988-1989 ) , οι εμφανίσεις του Λουίς ήταν σχετικά απογοητευτικές στη διάρκεια της παρουσίας του στην Ρασίνγκ .
Σε ατομικό επίπεδο , μάλιστα , γνώρισε έναν σοβαρό τραυματισμό στο γόνατο , ο οποίος τον άφησε εκτός αγωνιστικών χώρων για διάστημα αρκετών μηνών , με αποτέλεσμα ο ίδιος να έχει φόβους ότι θα χρειαζόταν να βάλει ένα πρόωρο τέλος στην αγωνιστική του καριέρα .
Ο Λουίς Φερναντές μεταγράφηκε στην ΑΣ Κάννες των Ζαν Φερναντές και Αλμπέρ Εμόν το 1989 , ενώ ενδιαφέρον για την απόκτησή του είχε εκδηλώσει και η ΣΚ Τουλόν του Ρολλάν Κουρμπίς .
Οι Κάννες ήταν μια μικρομεσαία ομάδα και χωρίς ιδιαίτερες οικονομικές δυνατότητες , η οποία βασιζόταν σχεδόν αποκλειστικά στα πολύ καλά τμήματα υποδομής της για την στελέχωση της πρώτης της ομάδας .
Στη διάρκεια της πρώτης του σεζόν στις Κάννες , ο ομάδα τερμάτισε στην μέση της βαθμολογικής κατάταξης .
Την επόμενη σεζόν , ο Μπόρο Πρίμορατς αντικατέστησε τον Ζανό Φερναντές στην τεχνική ηγεσία του συλλόγου , με τους Cannois να προκαλούν αίσθηση τερματίζοντας στην 4η θέση για την σεζόν 1990-1991 , με ορισμένους εκ των , τότε , συμπαικτών του Λουίς Φερναντές να αποτελούν και αποκαλύψεις του πρωταθλήματος εκείνης της σεζόν , με σημαντικότερους τον επιθετικό Αμαρά Σιμπά και τον νεαρό άκρως ταλαντούχο μέσο Ζινεντίν Ζιντάν , οι οποίοι βοήθησαν την ομάδα να προκριθεί για πρώτη φορά στην ιστορία της σε ευρωπαϊκή διοργάνωση .
Ωστόσο , η πρώτη της αυτή συμμετοχή στο Κύπελλο ΟΥΕΦΑ βρήκε την ΑΣ Κάννες να γνωρίζει τον αποκλεισμό στην Φάση των 32 από την Ντιναμό Μόσχας , ενώ , ταυτόχρονα , στο πρωτάθλημα η πορεία της ομάδας ήταν καταστροφική , καταλαμβάνοντας τελικά την 19η θέση , συνώνυμη του υποβιβασμού στην Ντιβιζιόν 2 .
Η απόσυρσή του από την ενεργό δράση έλαβε χώρα λίγους μήνες αργότερα , αφότου αποφάσισε να αναλάβει την τεχνική ηγεσία της ομάδας των Καννών , έπειτα από τις πρώτες αγωνιστικές της νέας σεζόν .
Παράλληλα με την πρόοδό του εντός των τάξεων της ΠΣΖ , γνώρισε μια πρόοδο και σε εθνικό επίπεδο , καθώς οι εμφανίσεις του δεν πέρασαν απαρατήρητες από τον Μισέλ Χινταλγκό , ο οποίος και πήρε την απόφαση να τον καλέσει για πρώτη φορά στην Εθνική Γαλλίας στα τέλη του 1982 .
Σε ηλικία μόλις 23 ετών , ο Λουίς Φερναντές κατάφερε σε σύντομο διάστημα να βρει θέση βασικού εντός της ομάδας , η οποία , πάραυτα , είχε φτάσει ως τα ημιτελικά του Παγκοσμίου Κυπέλλου του 1982 , το οποίο είχε λάβει χώρα μερικούς μήνες νωρίτερα .
Αγωνιζόμενος στην μεσαία γραμμή της ομάδας , πήρε την θέση του Μπερνάρ Ζενγκινί εντός της εξαιρετικής , τότε , μεσαίας γραμμής της Γαλλίας , η οποία αποτελείτο από τους Τιγκανά , Ζιρές και Πλατινί .
Με τους Bleus , ο Φερναντές κατέκτησε το Euro 1984 , το οποίο διεξήχθη στην Γαλλία . Όταν κατέκτησε το πρωτάθλημα της σεζόν 1985-1986με την ΠΣΖ , ήταν μία από τις πλέον σίγουρες επιλογές για την αποστολή της Εθνικής Γαλλίας που θα λάμβανε μέρος στο Παγκόσμιο Κύπελλο του 1986 στο Μεξικό .
Στη διάρκεια αυτής της διοργάνωσης , ο Φερναντές διακρίθηκε , μεταξύ άλλων , για την ισοφάρισή του απέναντι στην ΕΣΣΔ για τον πρώτο γύρο , αλλά κυρίως για την επίτευξη στην Γουαδαλαχάρα του νικητήριου πέναλτι απέναντι στην Βραζιλία για τα προημιτελικά της διοργάνωσης , σε μία αναμέτρηση που έχει περάσει στην ιστορία του γαλλικού ποδοσφαίρου .
Μετά το Παγκόσμιο Κύπελλο του 1986 , οι Μποσίς , Ζιρές και Ροσετώ αποσύρθηκαν από την εθνική ομάδα , ενώ ο Τιγκανά τους ακολούθησε το 1987 και ο Πλατινί έβαλε τέλος στην ποδοσφαιρική του καριέρα την ίδια χρονιά .
Ο Λουίς , τότε , ήταν ένας από τους νέους ηγέτες των Bleus , λαμβάνοντας , μάλιστα , το περιβραχιόνιο του αρχηγού .
Στόχος του ήταν να βοηθήσει την ομαλή ένταξη στο σύνολο της νέας γενιάς παικτών που αποτελείτο από τους Παπέν , Φερερί και Βερκρουίς .
Ωστόσο , η Γαλλία απέτυχε να πάρει την πρόκριση για το Ευρωπαϊκό Πρωτάθλημα του 1988 που διεξήχθη στην Γερμανία , με τον , τότε , ομοσπονδιακό τεχνικό Ανρί Μισέλ να αντικαθίσταται από τον Μισέλ Πλατινί , έπειτα από ένα αποτυχημένο αποτέλεσμα απέναντι στην Κύπρο ( 1-1 ) στα πλαίσια των προκριματικών του Παγκοσμίου Κυπέλλου του 1990 , το οποίο έθεσε σε κίνδυνο τις πιθανότητες πρόκρισης της Γαλλίας .
Ωστόσο , η άφιξη του Πλατινί δεν άλλαξε κάτι το ιδιαίτερο , με αποτέλεσμα η Εθνική Γαλλίας να είναι απούσα από το Παγκόσμιο Κύπελλο , το οποίο διεξήχθη στα γήπεδα της Ιταλίας .
Επόμενος , πλέον , στόχος ήταν τα προκριματικά του Euro 1992 , το οποίο διοργάνωνε η Σουηδία .
Αν και βρισκόταν στην δύση της καριέρας του και αγωνιζόμενος σε μικρομεσαία ομάδα , ο Φερναντές παρέμεινε στέλεχος της Εθνικής Γαλλίας , παρά το γεγονός ότι δεν αγωνιζόταν ως βασικός με τους Bleus , με τον , τότε , ομοσπονδιακό τεχνικό της Γαλλίας , Μισέλ Πλατινί , να προτιμά να τον χρησιμοποιεί ως αλλαγή και εμψυχωτή της ομάδας .
Ο Λουίς Φερναντές συμμετείχε ενεργά στην προσπάθεια πρόκρισης της Γαλλίας για το Euro 1992 ( 8 νίκες σε 8 αναμετρήσεις ) , πετυχαίνοντας , μάλιστα , ένα πολύ όμορφο τέρμα με ανάποδο ψαλίδι απέναντι στην Ισπανία .
Ωστόσο , η Γαλλία , παρά την άκρως πετυχημένη της πορεία στα προκριματικά και το γεγονός ότι τα προγνωστικά την έφερναν ως το φαβορί εκείνης της διοργάνωσης , αποκλείστηκε από τον πρώτο , κιόλας , γύρο της , χωρίς να σημειώσει την παραμικρή νίκη .
Το πρωτάθλημα της σεζόν 1992-1993 της δεύτερης κατηγορίας δεν ξεκίνησε με τους καλύτερους οιωνούς , με την ομάδα να βρίσκεται σε σύντομο διάστημα αρκετά πίσω από τις επικεφαλής ομάδες του βαθμολογικού πίνακα .
Ο Λουίς Φερναντές άφησε , τότε , την θέση του στην μεσαία γραμμή του συλλόγου για να αναλάβει θέση στην τεχνική ηγεσία του συλλόγου , αντικαθιστώντας τον Ερίκ Μομπαέρ .
Το αναμενόμενο σοκ της αλλαγής προπονητή έπιασε τόπο , με την ΑΣ Κάννες να επιστρέφει τελικά στην ελίτ έπειτα από μια τελευταία νίκη σε αγώνα μπαράζ απέναντι στην Βαλανσιέν ( 2-0 , 1-1 ) .
Ο Λουίς Φερναντές συνέχισε να εργάζεται στον σύλλογο φτάνοντας την ομάδα από την Κυάνη Ακτή ως την πρόκρισή της για το Κύπελλο ΟΥΕΦΑ . Έχοντας εκλεγεί ως ο καλύτερος προπονητής της πρώτης κατηγορίας από τους συναδέλφους του έπειτα από την σεζόν 1994 , κατάφερε να πείσει για τις ικανότητές του κυρίως χάρη στο επιθετικό παιχνίδι που κατάφερε να εμπεδώσει στους παίχτες του ( Πριού , Μαντάρ , Μικού ... ) .
Το προφίλ του Φερναντές προκάλεσε ιδιαίτερο ενδιαφέρον από την Παρί Σεν Ζερμέν , η οποία , τότε , ανήκε στο Canal+ , όπου και ανέλαβε χρέη πρώτου προπονητή , παίρνοντας την θέση του Πορτογάλου τεχνικού Αρτούρ Ζόρζε .