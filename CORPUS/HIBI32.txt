Τέλος η Αιμιλία , γεννημένη το 1822 , παντρεύτηκε το μηχανικό Conradi και έζησε στην Τρίερ μέχρι το θάνατό της στα 1888 .
Η οικογένεια του Μαρξ ήταν μια προοδευτική εβραϊκή οικογένεια από τo Τρίερ της Πρωσίας .
Ο πατέρας του , γνωστός ως Χέρσελ όσο ήταν παιδί , καταγόταν από γενιά ραβίνων και ήταν δικηγόρος .
Ο θείος του Σαμουήλ ήταν ραβίνος στο Τρίερ .
Επίσης και από την πλευρά της μητέρας του υπήρχαν αρκετοί λόγιοι : ο παππούς της ήταν ραβίνος που είχε μεταναστεύσει από την Ουγγαρία στην Ολλανδία .
Καθώς όμως στην Πρωσία του 19ου αιώνα οι ευκαιρίες για προκοπή για μια εβραϊκή οικογένεια ήταν μειωμένες , και επειδή ο Χέρσελ δεν ήταν ιδιαίτερα θρησκευόμενος , αποφάσισε , το 1816 ή το 1817 , να ενστερνιστεί τη λουθηρανική θρησκεία , που ήταν το θρήσκευμα της Πρωσίας . Άλλαξε ο ίδιος το όνομά του σε Χάινριχ , πράγμα που είχε θετικές επιπτώσεις στην καριέρα του ως νομικού .
Πίστευε πως ήταν μια θρησκεία ελευθερίας πνεύματος .
Ωστόσο , μετά την ήττα του Ναπολέοντα , οι Εβραίοι στην Πρωσία είχαν αποκλεισθεί από κάθε δημόσιο αξίωμα και με ένα ψήφισμα του Υπουργού Εσωτερικών , στις 4 Μαΐου 1816 , η έννοια του δημόσιου αξιώματος είχε επεκταθεί και στην άσκηση του δικηγορικού επαγγέλματος .
Ο Πρόεδρος της Επιτροπής Άμεσης Απονομής Δικαιοσύνης είχε ζητήσει προηγουμένως να γίνει μια εξαίρεση για το Χάινριχ Μαρξ και να τον δεχτούν στη δικαστική υπηρεσία λόγω των υψηλών του προσόντων , αλλά ο υπουργός την απέρριψε.Η γυναίκα του Ενριέτα περίμενε να πεθάνουν πρώτα οι γονείς της , για να βαπτιστεί στις 20 Νοεμβρίου 1825 .
Η οικογένεια Μαρξ ήταν πολύ φιλελεύθερη , και στην οικία τους φιλοξενήθηκαν πολλοί διανοούμενοι και καλλιτέχνες την εποχή της νεότητας του Μαρξ .
Ο πατέρας του Μαρξ ήταν αρχηγός του μετριοπαθούς συνταγματικού κόμματος της Τρίερ , αντιτίθετο σε κάθε γαλλοφιλία και προτιμούσε τη φωτισμένη μοναρχία από τη στρατιωτική δικτατορία ή την απολυταρχία .
Ο Καρλ Μαρξ φοίτησε πέντε χρόνια στο γυμνάσιο των Ιησουιτών ( καντιανό και φιλελεύθερο ) στο Τρίερ . Ήταν άριστος μαθητής .
Στο απολυτήριό του οι επιδόσεις του κρίνονται καλές κι ενώ στις αρχαίες γλώσσες , στα Γερμανικά και στην Ιστορία είναι ικανοποιητικές , στα Μαθηματικά και στα Γαλλικά έχει χαμηλότερο βαθμό .
Στα γυμνασιακά του χρόνια συνέγραψε συνολικά δύο διατριβές δοσμένου θέματος , που αφορούσαν την ιστορία και τη θρησκεία ( Η τελευταία εξετάστηκε ως συνεκτικό στοιχείο της κοινωνίας , και απέσπασε τιμητική διάκριση .
Σε αυτήν ο Μαρξ ασχολήθηκε με το κοινωνικό έργο της εκκλησίας ) και μία ελεύθερου θέματος , που αφορούσε την επιλογή επαγγέλματος .
Σ ' αυτή τη διατριβή με τον καλύτερο τρόπο διαφαίνονται τα ιδιαίτερα χαρακτηριστικά της προσωπικότητας του νεαρού Καρλ Μαρξ και οι προοπτικές της μελλοντικής επιστημονικής και φιλοσοφικής του δραστηριότητας .
Μέχρι να τελειώσει τη γυμνασιακή εκπαίδευσή του , ήξερε να διαβάζει Αρχαία Ελληνικά εύκολα , Λατινικά και απέκτησε ευφράδεια στα Αγγλικά και Γαλλικά , ενώ μπορούσε να διαβάσει Ισπανικά και Ιταλικά .
Διάβαζε αρχαία Ελληνικά κάθε χρόνο για να διατηρήσει τη γνώση τους .
Πάντως μια τέτοια εκπαίδευση δεν ήταν πολύ σπάνια εκείνη την εποχή .
Οι πανεπιστημιακές σπουδές του Μαρξ ( από τον Οκτώβρη του 1835 ως το Μάρτη του 1841 ) άρχισαν στο Πανεπιστήμιο της Βόννης ( Rheinische Friedrich-Wilhelms-Universität ) , όπου σπούδαζε νομικά .
Η επιλογή αυτή υπαγορεύθηκε για λόγους επαγγελματικής αποκατάστασης , αφού στην περιοχή της γενέτειράς του είχαν ιδρυθεί αρκετά δικαστήρια και θα μπορούσε να βρει γρήγορα μια θέση .
Ωστόσο , οι συναναστροφές του στο πανεπιστήμιο της πόλης τον απέσπασαν από τις σπουδές του και περνούσε το μεγαλύτερο μέρος του χρόνου του τραγουδώντας στις μπιραρίες . Έγινε μάλιστα μέλος της Λέσχης της ταβέρνας των συμπατριωτών του κι ένας από τους πέντε προέδρους της . Έγινε επίσης μέλος της Λέσχης των ποιητών .
Ο πατέρας του , ενώ ενέκρινε την ένταξη του γιου του στη δεύτερη , δεν ενέκρινε την ένταξη στην πρώτη .
Στην συνέχεια τον ανάγκασε να αλλάξει πανεπιστήμιο , την επόμενη χρονιά , και έτσι ο Καρλ μεταφέρθηκε στο σοβαρό και ακαδημαϊκού ύφους πανεπιστήμιο Humboldt Universität ( πρώην Friedrich-Wilhelms-Universität ) στο Βερολίνο .
Εκεί το ενδιαφέρον του νεαρού Μαρξ στράφηκε προς τη φιλοσοφία , προς απογοήτευση του πατέρα του .
Εντάχθηκε σε ένα κύκλο φοιτητών και νεαρών καθηγητών γνωστό ως Οι νέοι ( αριστεροί ) Χεγκελιανοί , με αρχηγό το Μπρούνο Μπάουερ .
Μερικά μέλη αυτού του κύκλου αναζητούσαν συνδετικές γραμμές ανάμεσα στη μετά-αριστοτελική και τη μετά-Χεγκελιανή φιλοσοφία .
Ο Χέγκελ , που ενόσω ζούσε ήταν σημαίνουσα προσωπικότητα για το Πανεπιστήμιο και για τη Γερμανία γενικότερα , είχε πεθάνει πρόσφατα , το 1831 .
Οι παραδοσιακοί συνεχιστές του Χέγκελ ( γνωστοί ως δεξιοί Χεγκελιανοί ) που παρέμεναν στο πανεπιστήμιο διακήρυτταν ότι η σειρά των ιστορικών διαλόγων είχε ολοκληρωθεί , και η πρωσική κοινωνία , που είχε διαμορφωθεί την εποχή εκείνη , ήταν η εκπλήρωση των μέχρι τότε κοινωνικών συστημάτων , με εύρωστο σύστημα κοινωνικής πρόνοιας , καλά πανεπιστήμια , ανεπτυγμένη βιομηχανία και χαμηλή ανεργία .
Η αριστερή πτέρυγα των συνεχιστών του Χέγκελ , οι Νέοι Χεγκελιανοί , τους οποίους ακολουθούσε ο Μαρξ , υποστήριζαν , αντίθετα , ότι υπήρχαν ακόμα νέες μεγάλες διαλεκτικές προκλήσεις , και πως η πρωσική κοινωνία της εποχής μακράν απείχε της τελειότητας , καθώς υπήρχαν ακόμα θύλακες φτώχειας , κυβερνητικός έλεγχος και λογοκρισία , και διακρίσεις σε βάρος των αλλοθρήσκων ( μη-Λουθηρανών ) .
Στην διάρκεια των πρώτων ετών των σπουδών του ο Μαρξ ήλπιζε πως θα μπορούσε να γίνει υφηγητής στο Πανεπιστήμιο του Βερολίνου , αλλά από τότε που τον δέχθηκαν οι νεοχεγγελιανοί έπαψε να ενδιαφέρεται για τις σπουδές του .
Στις 30 Μαρτίου έλαβε πιστοποιητικό ολοκλήρωσης των σπουδών του .
Τελικά εκπόνησε τη διατριβή του η οποία αφορούσε στη σύγκριση των ατομικών θεωριών του Δημόκριτου και του Επίκουρου , την κατέθεσε στο Πανεπιστήμιο της Ιένας στις 6 Απριλίου του 1841 και στις 15 του ίδιου μήνα έλαβε το διδακτορικό του δίπλωμα . Όταν ο Μαρξ τελείωσε τις πανεπιστημιακές του σπουδές , περνούσε τον καιρό του ανάμεσα στην Τρίερ , στην Κολωνία και στη Βόννη . Όταν ο δάσκαλος και μέντοράς του , Μπάουερ , αποβλήθηκε από λέκτορας το 1842 , ο Μαρξ έχασε κάθε ελπίδα διορισμού στο πανεπιστήμιοκαι καταπιάστηκε με τη δημοσιογραφία , εργαζόμενος στη `` Rheinische Zeitung '' ( Εφημερίδα της Ρηνανίας ) .
Μεταξύ Γενάρη και Φλεβάρη 1842 , ετοιμάζει το δοκίμιό του με τίτλο Παρατηρήσεις στις τελευταίες πρωσικές διατάξεις για τη λογοκρισία προορισμένο για τη Deutsche Jahrbucher ( Γερμανικά χρονικά ) .
Δεν κατόρθωσε να δημοσιευτεί , παρά αργότερα στην Ελβετία .
Το πρώτο άρθρο του στην εφημερίδα της Ρηνανίας ήταν το Οι συζητήσεις της έκτης Δίαιτας του Ρήνου .
Συζήτηση για την ελευθερία του Τύπου και τη δημοσίευση των συζητήσεων της Δίαιτας στις 5 Μαΐου 1842 .
Καθώς τα άρθρα του για την κλοπή της ξυλείας και την κατάσταση των αμπελουργών της Μοζέλ προκάλεσαν αίσθηση , στις 15 Οκτωβρίου του 1842 ανέλαβε αρχισυντάκτης της Εφημερίδας της Ρηνανίας .
Η εφημερίδα έπαψε να λειτουργεί το 1843 , εν μέρει λόγω προστριβών του με την κυβερνητική λογοκρισία .
Ο Μαρξ αποχώρησε στις 18 Μαρτίου 1843 από την εφημερίδα η οποία έκλεισε τελικά την 1η Απριλίου .
Αρχικά ο Μαρξ ήθελε να πάει στην Ελβετία και να συνεργαστεί με το Γερμανικό Αγγελιαφόρο .
Εκεί υπολόγιζε πως θα έβγαζε 550 με 600 τάλιρα το χρόνο και άλλα 250 από συγγραφικά δικαιώματα . Όμως η Ελβετία ήταν μια χώρα που αποθάρρυνε τους ριζοσπάστες .
Ο φίλος του πατέρα του , Esser , πρότεινε στο Μαρξ να μπει στην κυβέρνηση , αλλά το αρνήθηκε .
Εγκαταστάθηκε στο Παρίσι το Νοέμβριο του 1843 .
Τέλη Φλεβάρη 1844 εξέδωσε τα Γαλλογερμανικά Χρονικά .
Φύλλα τους κυκλοφόρησαν στην Πρωσία και οι αρχές έδωσαν εντολή αν ο Μαρξ και οι συνεκδότες του εντύπου έμπαιναν στην Πρωσσία να συλλαμβάνονταν . Όμως ο ένας εκ των συνεκδοτών , ο Rouge , ήλθε σε ρήξη με το Μαρξ , μη συνεχίζοντας την έκδοση του εντύπου και δίνοντας για αμοιβή στο Μαρξ τα αδιάθετα αντίτυπα της εφημερίδας . Έτσι ο Μαρξ , μετά το σταμάτημα της έκδοσης των Χρονικών , δε διέθετε κανένα δημοσιογραφικό όργανο για να προωθήσει τις θέσεις του .
Οι κομμουνιστές τεχνίτες εξέδιδαν στο Παρίσι τη Vorwarts και εκεί ο Μαρξ δημοσίευσε το πρώτο του άρθρο στις 7 Αυγούστου 1844 .
Εκεί προέβη σε επανεκτίμηση της σχέσης του με το Μπάουερ και τους αριστερούς Χεγκελιανούς , και έγραψε το `` Εβραϊκό ζήτημα '' , που ήταν μια κριτική στις έννοιες των πολιτικών δικαιωμάτων και της πολιτικής απελευθέρωσης .
Στο Παρίσι γνώρισε και άρχισε να συνεργάζεται με το Φρίντριχ Ένγκελς , ο οποίος τον έφερε σε επαφή με το ζήτημα της εργατικής τάξης και των οικονομικών .
Επίσης , συνάντησε τους Χάινε , Herwegh , Leroux και Μπακούνιν .
Επειδή η Vorwarts δημοσίευε αντιπρωσσικά άρθρα , ο Μαρξ στοχοποιήθηκε , παρακολουθούμενος από μυστικούς αστυνομικούς , ενώ οι Πρωσσικές αρχές ζήτησαν να απελαθεί από τη Γαλλία .
Στις 11 του Γενάρη ο Υπουργός Εσωτερικών διέταξε την απέλαση του Μαρξ .
Θα μπορούσε να συνεχίσει να μένει αν σταματούσε κάθε κριτική σε βάρος της Πρωσικής κυβέρνησης .
Στις 3 Φεβρουαρίου 1845 ο Μαρξ και η οικογένειά του εκδιώκονται από τη Γαλλία . Έφτασε στις Βρυξέλλες στις 5 Φλεβάρη 1845 .
Ωστόσο , ο πρεσβευτής της Πρωσσίας ζήτησε την απέλασή του κι ενώ ο Μαρξ ζήτησε αμέσως άδεια παραμονής δεν την έλαβε .
Υποχρεώθηκε στη συνέχεια να υπογράψει μια βεβαίωση απέναντι στις αρχές πως δε θα εξέδιδε κανένα έντυπο σχετικά με τη σύγχρονη πολιτική .
Τελικά υπέγραψε και εξασφάλισε τη διαμονή . Όμως το Δεκέμβριο του 1845 παραιτήθηκε από την πρωσσική υπηκοότητα .
Στις Βρυξέλλες συνέγραψαν με τον Ένγκελς τη `` Γερμανική Ιδεολογία '' , μια κριτική μελέτη της φιλοσοφίας του Χέγκελ και των αριστερών Χεγκελιανών .
Αργότερα , ο Μαρξ έγραψε την `` Αθλιότητα της Φιλοσοφίας '' , μια κριτική μελέτη της γαλλικής σοσιαλιστικής σκέψης .
Αυτά τα δύο έργα αποτέλεσαν τις βάσεις για το επικείμενο `` Κομμουνιστικό μανιφέστο '' , που πρωτοεκδόθηκε στις 21 Φεβρουαρίου του 1848 , με εντολή της Communist League , μιας οργάνωσης Γερμανών μεταναστών , οι οποίοι είχαν συναντήσει το Μαρξ στο Λονδίνο .
Εκείνη τη χρονιά στην Ευρώπη ξέσπασαν μεγάλες επαναστάσεις .
Το εργατικό κίνημα απέσπασε την εξουσία από το βασιλιά της Γαλλίας Φίλιππο , και κάλεσε το Μαρξ να επιστρέψει στο Παρίσι .
Στις 3 Ιουνίου βρίσκεται στο Παρίσι . Όταν η κυβέρνηση των εργατικών κατέρρευσε , το 1849 , ο Μαρξ , αρνούμενος το μέρος που του παραχωρούσε η κυβέρνηση για διαμονή , στη Βρετάνη , μετανάστευσε στο Λονδίνο , στις 24 Αυγούστου της ίδιας χρονιάς .
Το 1852 συνέγραψε το διάσημο φυλλάδιο `` Η 18η Μπρυμαίρ του Λουδοβίκου Βοναπάρτη '' στο οποίο ανέλυε την κυριαρχία στην άνοδο στην εξουσία του Λουδοβίκου Βοναπάρτη Ναπολέοντα Γ ' ( 1852-1871 ) στη Γαλλία .
Από το 1852 έως το 1861 , ενόσω ζούσε στο Λονδίνο , ο Μαρξ υπήρξε ευρωπαϊκός απεσταλμένος της εφημερίδας New York Tribune .
Ο Μαρξ μελέτησε επισταμένα τις κοινωνικοπολιτικές εξελίξεις στη Γαλλία .
Η μελέτη του αυτή αποδόθηκε στα λεγόμενα `` ιστορικά έργα '' του που περιλαμβάνουν τα εξής : `` 18η Μπρυμέρ του Λουδοβίκου Βοναπάρτη '' , `` Οι ταξικοί αγώνες στη Γαλλία '' , `` Ο εμφύλιος πόλεμος στη Γαλλία '' .
Το 1864 αποτέλεσε χρονιά ορόσημο για την ίδρυση της Διεθνούς Εργατικής Ένωσης που ονομάστηκε αργότερα Πρώτη Σοσιαλιστική Διεθνής , ως υποκείμενο της πολιτικής δράσης .
Η οργάνωση αυτή , που αποτέλεσε την πρώτη προσπάθεια διεθνούς οργάνωσης του εργατικού κινήματος , αυτοδιαλύθηκε το 1872 , μετά την ήττα της Κομμούνας του Παρισιού ( 1871 ) , προσανατολίζοντας τα τμήματά της στην ίδρυση εργατικών κομμάτων σε κάθε χώρα .
Στο Λονδίνο , ο Μαρξ αφιερώθηκε σε ιστορικά και θεωρητικά έργα , το πιο φημισμένο από τα οποία είναι Το Κεφάλαιο , ο πρώτος τόμος του οποίου εκδόθηκε το 1867 .
Ο Μαρξ αρραβωνιάστηκε μυστικά το φθινόπωρο του 1836 την κατά τέσσερα χρόνια μεγαλύτερή του Τζένη φον Βέστφαλεν .
Ο πατέρας του ήταν επιφυλακτικός στην προοπτική μιας τέτοιας σχέσης , καθώς η αρραβωνιαστικιά του γιου του προερχόταν από μια ευυπόληπτη οικογένεια και η ίδια ήταν μια περιζήτητη νύφη .
Υπάρχει μια μαρτυρία του , κατοπινού γαμπρού του Μαρξ , Λονγκέ , σε νεκρολογία του γραμμένη το Δεκέμβριο του 1881 , πως η Τζένη Μαρξ αντιμετώπιζε αντιδράσεις φυλετικού περιεχομένου σχετικά με την εβραϊκή καταγωγή του μέλλοντα συζύγου της κι έπρεπε να τις ξεπεράσει , αλλά ο Καρλ Μαρξ το διέψευσε κατηγορηματικά στην κόρη του .
Υπάρχουν επίσης επιστολές μεταξύ της μητέρας του και του ιδίου που υπαινίσσονται ψυχρότητα μεταξύ της ιδίας και της οικογένειας της Τζένης Μαρξ Στις 10 Μαΐου 1838 πέθανε ο πατέρας του και η μητέρα του τον συνέδραμε με διάφορα χρηματικά ποσά , για να καλύψει τις τρέχουσες ανάγκες του .
Στις 12 Ιουνίου 1843 υπογράφει συμβόλαιο γάμου στο Κρώυτσναχ με την Τζένη και ετοιμάζεται να φύγει για το Παρίσι .
Την 1η Μαΐου 1844 γεννιέται η μεγαλύτερή του κόρη η Τζένη .
Το 1847 ακολουθεί η γέννηση της κόρης του Λάουρας και το 1847 του γιου του Έντγκαρ.Το 1849 γεννιέται ο γιος του Γκουίντο , ο οποίος πεθαίνει στις 19 Νοεμβρίου 1851 .
Στις 16 Γενάρη 1855 γεννήθηκε η κόρη του Ελεάνορ και στις 6 Απριλίου πεθαίνει ο γιος του Έντγκαρ .
Το Δεκέμβριο του 1863 πέθανε η μητέρα του .
Η γυναίκα του Μαρξ , σε γράμμα της προς τη Liebknecht , σημείωνε πως θα υποκρινόταν αν δήλωνε πως λυπήθηκε για το θάνατο της πεθεράς της .
Η Τζένη πέθανε στις 2 Δεκεμβρίου 1881 από καρκίνο στο συκώτι .
Ο Μαρξ άρχισε προς το τέλος της ζωής του να υποφέρει από πλευρίτιδα .
Το Φλεβάρη του 1882 πήγε στο Αλγέρι και ξαναέπαθε πλευρίτιδα .
Πήγε στο Μόντε Κάρλο για να βελτιώσει την υγεία του αλλά ξαναέπαθε πλευρίτιδα .
Πήγε στην Argenteuil και στη συνέχεια στις όχθες της λίμνης Leman όπου βελτιώθηκε σημαντικά η υγεία του .
Στις 11 Γενάρη 1883 πέθανε η κόρη του Τζένη .
Ο Μαρξ πέθανε στο Λονδίνο στις 14 Μαρτίου του 1883 από πνευμονικό οίδημα και τάφηκε στο νεκροταφείο Highgate στις 17 Μαρτίου .
Ο Μαρξ είχε κι έναν ανιψιό , τον Ολλανδό βιομήχανο και μηχανικό , Γκέραρντ Φίλιπς .
Τα κείμενα του Μαρξ δε μπορούν να αναχθούν σε κάποια φιλοσοφία ( διαλεκτικός υλισμός ) , πολύ λιγότερο σε ένα φιλοσοφικό σύστημα .
Το όλο έργο του είναι μια ριζική κριτική της φιλοσοφίας , ειδικά του εγελιανού συστήματος και των φιλοσοφιών των αριστερών και δεξιών Μεταεγελιανών .