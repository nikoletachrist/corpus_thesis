Οι ομάδες νέων του Ολυμπιακού έχουν καταφέρει να χαρίσουν στον πειραϊκό σύλλογο καθ'όλη τη διάρκεια της λειτουργίας τους δεκάδες διακρίσεις και τίτλους σε επίσημο και ανεπίσημο επίπεδο , τόσο σε εγχώριες όσο και σε διεθνείς διοργανώσεις .
Λόγω του γεγονότος ότι την εποχή εκείνη δεν υπήρχε οργανωμένο σύστημα ακαδημιών με τη μορφή που υπάρχει σήμερα , οι σύλλογοι διατηρούσαν ανεπίσημα εφηβικά τμήματα τα οποία στελέχωναν με ποδοσφαιριστές νεαρούς σε ηλικία με στόχο κάποιοι από αυτούς να προωθηθούν μελλοντικά στην πρώτη ομάδα του συλλόγου , την ανδρική.|Ιούλιος 2016 } } Δύο από τους πρώτους αθλητές νεαρής ηλικίας που ανέδειξε ο Ολυμπιακός ήταν οι Χριστόφορος Ράγγος και Αχιλλέας Γραμματικόπουλος .
Ο Ράγγος εντάχθηκε στο σύλλογο το 1925 μόλις στα 15 του.Ο τότε προπονητής της ομάδας , Γιάννης Ανδριανόπουλος , τον προβίβασε στην πρώτη ομάδα του συλλόγου δύο χρόνια αργότερα .
Ο Γραμματικόπουλος ασχολήθηκε με το άθλημα στο ανεπίσημο σωματείο Αήττητος Πειραιώς και το 1926 , σε ηλικία 18 ετών , εντάχθηκε στο εφηβικό τμήμα του Ολυμπιακού , όπου παρέμεινε για δύο χρόνια .
Το 1928 , προωθήθηκε στην πρώτη ομάδα , στην οποία παρέμεινε για τα επόμενα 18 χρόνια .
Το 1935 , πραγματοποιήθηκε μία από τις πρώτες μετακινήσεις ποδοσφαιριστών μεταξύ των δύο `` αιωνίων αντιπάλων '' Ολυμπιακού και Παναθηναϊκού .
Ο Σπύρος Δεπούντης ξεκίνησε το ποδόσφαιρο από τα `` τσικό '' του δεύτερου που τον απέρριψε , με αποτέλεσμα να καταλήξει στο εφηβικό τμήμα του πρώτου μετά από εισήγηση του τότε προπονητή της ομάδας Νίκου Πανόπουλου .
Γρήγορα προωθήθηκε από το εφηβικό τμήμα στο ανδρικό .
Το 1942 , ο μόλις 13 ετών Στάθης Μανταλόζης , μετά από μια ολιγόχρονη περιπλάνηση σε ανεξάρτητα σωματεία του Πειραιά , κατέληξε στο εφηβικό τμήμα του Ολυμπιακού .
Η παρουσία του υπήρξε ιδιαίτερα σύντομη , καθώς μόλις ένα χρόνο αργότερα μεταπήδησε στην έτερη ομάδα του Πειραιά , τον Εθνικό , στον οποίο και παρέμεινε επί 17 συναπτά έτη .
Το 1944 από το εφηβικό τμήμα του συλλόγου αναδείχθηκαν οι Ανδρέας Μουράτης και Γιώργος Δαρίβας .
Ο Μουράτης ξεκίνησε την ποδοσφαιρική του καριέρα από τον Απόλλωνα Νέου Φαλήρου και το 1944 βρέθηκε στον Ολυμπιακό , όπου και παρέμεινε μέχρι το 1955 .
Ο Δαρίβας προωθήθηκε το 1945 στο ανδρικό τμήμα με εισήγηση του τότε προπονητή της ομάδας , Θεμιστοκλή Ασδέρη .
Σε αυτό συμπλήρωσε 15 χρόνια συνεχούς παρουσίας .
To 1945 , ο Ασδέρης προώθησε από το εφηβικό τμήμα τον νεαρό τερματοφύλακα Στέλιο Κουρουκλάτο , ο πραγματοποίησε την πρώτη του εμφάνιση με την ανδρική ομάδα το 1946 .
Συνολικά , παρέμεινε στο σύλλογο 9 χρόνια και έως το 1955 .
Το 1946 αναδείχθηκαν οι Μπάμπης Κοτρίδης και Ηλίας Ρωσίδης .
Τον Κοτρίδη είδε τυχαία να παίζει ποδόσφαιρο σε αλάνα ο Γιώργος Μαλεύρης και τον πήγε αρχικά να δοκιμαστεί στην ΑΕΚ , η οποία τον απέρριψε και στη συνέχεια τον Ολυμπιακό . Έβγαλε δελτίο μετά από εισήγηση του Ασδέρη και παρέμεινε στον πειραϊκό σύλλογο για τα επόμενα 15 χρόνια .
Ο Ρωσίδης που αναδείχθηκε το 1946 είχε εγγραφεί νωρίτερα στον τμήμα στίβου του Ολυμπιακό και ασχολούνταν με τους δρόμους ταχύτητας . Όταν κάποτε παρακολουθούσε τυχαία την προπόνηση των ποδοσφαιριστών του συλλόγου , ο τερματοφύλακας Αριστείδης Λούβαρης τραυματίστηκε και του ζητήθηκε να τον αντικαταστήσει .
Εντάχθηκε από τότε στην ομάδα και παρέμεινε μέχρι το τέλος της καριέρας του .
Το 1947 , ο Ασδέρης εισηγήθηκε την απόκτηση του 17χρονου Γιώργου Κανσού , ο οποίος αγωνιζόταν στην ΑΕ Χρωματουργείων .
Ο Κανσός μέσα σε λίγους μήνες προωθήθηκε από το εφηβικό τμήμα στην ανδρική ομάδα όπου παρέμεινε για τα επόμενα εννιά χρόνια .
Το 1950 , προπονητές στην ποδοσφαιρική ομάδα του Ολυμπιακού ανέλαβαν τα αδέλφια Γιάννης και Βαγγέλης Χέλμης , οι οποίοι μέχρι κάποια χρόνια πριν ήταν και ποδοσφαιριστές -και μάλιστα διεθνείς με την Εθνική Ελλάδος- του Πειραϊκού συλλόγου .
Το 1952 , οι αδελφοί Χέλμη προώθησαν στην πρώτη ομάδα του Ολυμπιακού τον Αντώνη Ποσειδών .
Βρισκόταν στο εφηβικό τμήμα του Ολυμπιακού από όταν ήταν ακόμη 15 ετών , ωστόσο γρήγορα προβιβάστηκε στην πρώτη ομάδα στην οποία παρέμεινε μέχρι το 1963 .
Το 1953 , οι αδελφοί Χέλμη , προώθησαν στην πρώτη ομάδα άλλον έναν ποδοσφαιριστή , τον Ηλία Υφαντή .
Ο Ηλίας Υφαντής σε ηλικία 17 ετών έβγαλε δελτίο στον Ολυμπιακό και αποτέλεσε άμεσα μέλος του εφηβικού τμήματος του συλλόγου .
Αγωνίστηκε για πρώτη φορά σε επίσημο αγώνα το 1953 .
Το 1953 , άλλος ένας νεαρός ποδοσφαιριστής εγγράφηκε στο σύλλογο .
Ο λόγος για τον Κώστα Πολυχρονίου , ο οποίος προωθήθηκε τελικά στην πρώτη ομάδα του συλλόγου σε ηλικία 19 ετών .
Την καριέρα του την σταμάτησε το 1968 , έχοντας αγωνιστεί μόνο με τα χρώματα του Ολυμπιακού .
Το 1938 γεννήθηκαν στην περιοχή του Αγίου Ιωάννη του Ρέντη τα αδέρφια Άρης και Κώστας Παπάζογλου .
Μετά από 18 χρόνια , και οι δύο εντάχθηκαν στο εφηβικό τμήμα του Ολυμπιακού .
Ο Αριστείδης ήταν μικρότερος ηλικιακά .
Πρωτόπαιξε στην τοπική ομάδα Α.Ε .
Ρέντη , από όπου μεταπήδησε γρήγορα στον Ολυμπιακό Πειραιώς και το εφηβικό του τμήμα .
Σύντομα καθιερώθηκε στην πρώτη ομάδα και δεν εγκατέλειψε ποτέ την ομάδα του Πειραιά .
Ο Κώστας , αγωνιζόταν ερασιτεχνικά στον Α.Ο .
Μοσχάτου ωστόσο από πολύ μικρός βρέθηκε στο εφηβικό τμήμα του Ολυμπιακού και στη συνέχεια στην πρώτη ομάδα .
Στον Ολυμπιακό παρέμεινε μέχρι το 1964 .
Το 1960 , προπονητής του Ολυμπιακού αναλαμβάνει ο Κίριλ ( Τζίνα ) Σιμονόφσκι .
Οι πρώτοι που τον κέρδισαν με τις εμφανίσεις τους και πήραν τις ευκαιρίες τους στην πρώτη ομάδα ήταν οι Αντώνης Τζανετουλάκος και Δημήτρης Πλέσσας .
Ο Τζανετουλάκος αγωνιζόταν στη θέση του τερματοφύλακα .
Στον Ολυμπιακό παρέμεινε μέχρι το 1965 .
Ο Δημήτρης Πλέσσας παρέμεινε στον Ολυμπιακό για πολλά χρόνια .
Το 1966 , ο τότε προπονητής του Ολυμπιακού , Μάρτον Μπούκοβι διέκρινε στο εφηβικό τμήμα της ομάδας ένα τερματοφύλακα με εξαιρετικές ικανότητες για την ηλικία του .
Ο λόγος για τον Βαγγέλη Συρίγο , ο οποίος γρήγορα προωθήθηκε στην πρώτη ομάδα , στην οποία ωστόσο δεν παρέμεινε για πολύ καθώς το 1969 αποφασίστηκε να δοθεί δανεικός προκειμένου να πάρει χρόνο συμμετοχής και να αποκομίσει εμπειρίες .
Ο Ολυμπιακός διατηρούσε ανέκαθεν ανεπίσημα εφηβικά τμήματα , ωστόσο το 1967 ιδρύθηκε η πρώτη επίσημη ακαδημία του συλλόγου στον Πειραιά , με τον παλαίμαχο διεθνή τερματοφύλακα Αχιλλέα Γραμματικόπουλο να αποτελεί έναν εκ των ιδρυτικών μελών της .
Από την πρώτη επίσημη ακαδημία του συλλόγου του Ολυμπιακού που ιδρύθηκε το 1967 , ξεπήδησε ο πρώτος σκόρερ με 25 γκόλ του πανελλήνιου εφηβικού πρωτάθληματος του 1968-1969 Εμμανουήλ Φοράκης .
Ο Εμμανουήλ Φοράκης ήταν δεινός σκόρερ , με εκπληκτική ταχύτητα και αλτική ικανότητα , καθώς είχε πολλά προσόντα όπως συνήθιζε να τονίζει ο προπονητής του Ανδρικού τμήματος κ.
Γιώργος Δαρίβας .
Αποκτήθηκε από τον Ολυμπιακό μετά την εισήγηση του κ.
Ηλία Υφαντή από την Δόξα Πειραιά με την σύμφωνη γνώμη πάντοτε του προπονητή του στην Δόξα Πειραιά κος .
Γιάννης Βάζος το καλοκαίρι του 1968 .
Ο Εμμανουήλ Φοράκης έγινε επαγγελματίας στις 13.2.1970 μετά από εισήγηση του κ.Στέφαν Μπόμπεκ και έκανε την παρθενική του εμφάνιση με την πρώτη ομάδα του Ολυμπιακού εναντίον του Ολυμπιακού Βόλου στις 14.2.1970 σε ηλικία 16 ετών .
Παρέμεινε στις τάξεις του Ολυμπιακού έως ότου στέφθηκε κυπελλούχος Ελλάδος στον τελικό κυπέλου που έγινε στις 9 Ιουλίου του 1971 , πετυχαίνοντας μάλιστα 1 τέρμα στην διοργάνωση του κυπέλου με αντίπαλο τον Πανδραμαϊκό που έγινε στην Δράμα στις 28 Φεβρουαρίου του 1971 .
Το 1968 , άλλος ένας ποδοφαιριστής προωθήθηκε στην πρώτη ομάδα του Ολυμπιακού μέσω του εφηβικού του τμήματος .
Ο λόγος για τον Πέτρο Καραβίτη .
Ο Καραβίτης ξεκίνησε το ποδόσφαιρο από το Χαϊδάρι και το 1968 βρέθηκε στις ακαδημίες του Ολυμπιακού έναντι 30.000 δραχμών .
Προωθήθηκε στην πρώτη ομάδα την περίοδο 1971-72 από τον τότε προπονητή του συλλόγου Λάκη Πετρόπουλο .
Στην ομάδα του Πειραιά παρέμεινε μέχρι το 1981 .
Ο Γιάννης Κυράστας ξεκίνησε από τα τμήματα υποδομής του Ολυμπιακού και έκανε το ντεμπούτο του με την πρώτη ομάδα εναντίον της Καβάλας στις 10 Δεκεμβρίου 1972 .
Μαζί με τον Κυράστα , το 1972 άλλος ένας Έλληνας ποδοσφαιριστής ξεκίνησε να προκαλεί αίσθηση με τις εμφανίσεις του .
Ο λόγος για τον Τάκη Περσία , ο οποίος μπορεί να έδειξε από πολύ μικρός τις ικανότητές του , ωστόσο το πρώτο του επαγγελματικό συμβόλαιο με τον Ολυμπιακό το υπέγραψε το 1976 .
Στην ομάδα του Πειραιά αγωνίστηκε μέχρι και το 1985 , με μοναδική εξαίρεση μία εξάμηνη παρουσία του στον Εθνικό Πειραιώς κατά την περίοδο 1979-80 ως δανεικός .
Κατά τα μέσα της δεκαετίας του '80 , άλλοι δύο παίκτες προωθήθηκαν στην πρώτη ομάδα του Ολυμπιακού μέσω του εφηβικού του τμήματος , οι Γιώργος Καπουράνης και Βασίλης Βούζας .
Ο πρώτος αγωνίστηκε ως επαγγελματίας για τρεις σεζόν από το 1985-86 ως το 1987-88 χωρίς να καταφέρει να καθιερωθεί .
Ο Βούζας έκανε το επίσημο ντεμπούτο του στην Α ' Εθνική με τη φανέλα του Ολυμπιακού το 1987 και παρέμεινε έως το 1992 με τον ερυθρόλευκο σύλλογο , στον οποίο ωστόσο επέστρεψε 22 χρόνια μετά προκειμένου να αναλάβει πόστο προπονητή στις ακαδημίες του .
Το 1994 , προπονητής του Ολυμπιακού ήταν ο Νίκος Αλέφαντος , ο οποίος προώθησε στην πρώτη ομάδα το Δημήτρη Ελευθερόπουλο .
Ο δεύτερος , αγωνιζόταν στη θέση του τερματοφύλακα και έμελλε να κάνει τα επόμενα χρόνια τεράστια καριέρα με τα χρώματα του Ολυμπιακού , ενώ πραγματοποίησε ένα σύντομο πέρασμα από ομάδες πολύ μεγάλου βεληνεκούς όπως η Μίλαν και η Ρόμα .
Το 1997 και επί προεδρίας Σωκράτη Κόκκαλη , η ΠΑΕ Ολυμπιακός ανακοίνωσε τη λειτουργία του επίσημου Δικτύου Ακαδημιών της ομάδας σε πανελλαδικό επίπεδο , στα πρότυπα των μεγάλων ευρωπαϊκών συλλόγων .
Το 2000 , ο 16χρονος Ουρουγουανός Νέρι Αλμπέρτο Καστίγιο αποκτήθηκε από τη Ντανούμπιο έναντι χαμηλού ποσού και εντάχθηκε στην ομάδα νέων του Ολυμπιακού .
Σύντομα βρήκε θέση στην ανδρική ομάδα , οι εμφανίσεις του σε εγχώριο επίπεδο , στις ευρωπαϊκές διοργανώσεις και βασικά στο Κόπα Αμέρικα του 2007 με την εθνική Μεξικού κίνησαν το ενδιαφέρον ξένων συλλόγων και η ουκρανική Σαχτάρ Ντονέτσκ διέθεσε το συνολικό ποσό των 15 εκατομμυρίων ευρώ για την απόκτησή του .
Το 2000 , ο σύλλογος διοργάνωσε για πρώτη φορά Summer Camps , όπου έδωσε την ευκαιρία σε εκατοντάδες παιδιά να προπονηθούν και δοκιμαστούν από τους τεχνικούς του Ολυμπιακού , με στόχο την εγγραφή τους στο αντίστοιχο ηλικιακό τμήμα νέων .
Τα camps πραγματοποιούνται μέχρι και σήμερα .
Το 2001 ο Ολυμπιακός μετείχε στο εναρκτήριο πρωτάθλημα Νέων Ελλάδας που διοργάνωσε η Ελληνική Ποδοσφαιρική Ομοσπονδία ( ΕΠΟ ) , καταλαμβάνοντας τη δεύτερη θέση πίσω από τον Άρη Θεσσαλονίκης . Έκτοτε , ο σύλλογος λαμβάνει ανελλιπώς μέρος σε όλα τα πρωταθλήματα νέων διοργάνωσης από την ΕΠΟ και αργότερα τη Σούπερ Λιγκ .
Το 2004 εγκαινιάστηκε στην περιοχή Άγιος Ιωάννης του Ρέντη το υπερσύγχρονο προπονητικό κέντρο της ομάδας το οποίο χρησιμοποιείται μέχρι σήμερα ως η έδρα όλων των τμημάτων των ακαδημιών του Ολυμπιακού .
Την ίδια χρονιά κατακτήθηκε ο πρώτος τίτλος σε επίπεδο νέων .
Ο νυν διεθνής με την Ελλάδα Παναγιώτης Κονέ , αποτέλεσε μέλος της ομάδας νέων του Ολυμπιακού και το 2004 πωλήθηκε στη γαλλική Λανς έναντι 400 χιλιάδων ευρώ .
Πλην των παικτών που βρίσκονταν ήδη στην ομάδα , ο Ολυμπιακός απέκτησε το 2007 και άλλους τρεις ποδοσφαιριστές με κανονική μεταγραφή οι οποίοι θα στελέχωναν την ομάδα νέων του συλλόγου και μελλοντικά ίσως και την πρώτη ομάδα .
Ο λόγος για τους Κυριάκο Παπαδόπουλο , τον οποίο απέκτησε από τον Σβορώνο Πιερίας , τον Oύγγρο διεθνή Ζόλταν Λάτσκο από τη Φερεντσβάρος και τον Σέρβο διεθνή Φίλιπ Τζούρισιτς από τον ερυθρό αστέρα .
Αν και δεν παρέμειναν για πολύ καιρό στην ομάδα και οι τρεις κατάφεραν να εξελιχθούν και να κάνουν μεγάλη καριέρα .
Ειδικά ο Παπαδόπουλος ο οποίος πήρε μεταγραφή στη γερμανική Σάλκε και έγινε βασικό στέλεχος στην εθνική Ελλάδος καθώς επίσης και ο Τζούρισιτς που κατάφερε να αγωνιστεί στο Τσάμπιονς Λιγκ με την πορτογαλική Μπενφίκα και να είναι μόνιμο στέλεχος της εθνικής Σερβίας .
Το 2008 δημιουργήθηκε μια νέα επίσημη διοργάνωση σε επίπεδο νέων .
Ο λόγος για το Πρωτάθλημα Σούπερλιγκ Κ-17 το οποίο χωριζόταν σε δύο ομίλους , βόρειο και νότιο , και συμμετείχαν οι ακαδημίες των ομάδων που αγωνίζονταν στην Α ' Εθνική .
Η ομάδα του Ολυμπιακού κατέκτησε τη δεύτερη θέση στην τελική κατάταξη του νοτίου ομίλου , όπου και συμμετείχε .
Το 2008 υπήρχε ένας παίκτης των ακαδημιών του Ολυμπιακού ο οποίος αποτέλεσε παρελθόν από το σύλλογο και χρειάστηκε να περάσουν πολλά χρόνια για να αναγνωριστεί η πραγματική του αξία .
Ο λόγος για τον Κώστα Φορτούνη ο οποίος ήταν μέλος των ακαδημιών του Ολυμπιακού από το 2003 ωστόσο αποχώρησε πέντε χρόνια αργότερα με προορισμό τον Α.Ο .
Τρικάλων , ομάδα της γενέτειράς του , σε ηλικία μόλις 16 ετών και χωρίς να έχει πάρει ευκαιρίες στην πρώτη ομάδα του Πειραϊκού συλλόγου .
Η επιστροφή του στον Ολυμπιακό πραγματοποιήθηκε έξι χρόνια αργότερα με τον Φορτούνη να είναι πλέον διεθνής με την εθνική Ελλάδος ενώ είχε πραγματοποιήσει και ένα πέρασμα από τη Γερμανία με τη φανέλα της Καϊζερσλάουτερν .
Ο Αρτούρ Κοϊμπρα Ζίκο ήταν εκείνος που χρησιμοποίησε για πρώτη φορά τον Γιάννη Φετφατζίδη , ένα ταλαντούχο παιδί από τις ακαδημίες του συλλόγου και μάλιστα σε ευρωπαϊκό αγώνα ( στην εκτός έδρας ήττα του Ολυμπιακού με 2-0 από τη Στανταρ Λιέγης το 2009 ) και τον έκανε γνωστό στο ευρύτερο ποδοσφαιρικό στερέωμα .
Η συνέχεια είναι γνωστή .
Ο Φετφατζίδης έγινε βασικό στέλεχος του ρόστερ της πρώτης ομάδας του Ολυμπιακού , πραγματοποίησε πολλές συμμετοχές σε Ελλάδα και Ευρώπη , έγινε διεθνής με την Εθνική Ελλάδος και κατάφερε να κερδίσει τη μεταγραφή του στην ιταλική Τζένοα , ομάδα της Α ' Εθνικής της Ιταλίας έναντι 4.000.000 ευρώ .
Προηγουμένως , είχε κατακτήσει με τον Ολυμπιακό τρία πρωταθλήματα ( 2011 , 2012 και 2013 ) και τρία Κύπελλα ( 2009 , 2012 , 2013 ) .
Τη αγωνιστική περίοδο 2009-10 οι ομάδες νέων του Ολυμπιακού διακρίθηκαν στις διοργανώσεις της Σούπερ Λιγκ , κατακτώντας τα πρωταθλήματα των Κ-20 και Κ-17 .
Πρώτος σκόρερ στο τελευταίο αναδείχθηκε ο Βασίλ Σκούρταϊ , ο οποίος είχε αποκτηθεί από τις ακαδημίες του Άγιαξ .
Το 2011 ο Ολυμπιακός κατέκτησε εκ νέου το πρωτάθλημα Κ-17 της Σούπερ Λιγκ .
Το 2012 διοργανώθηκε για πρώτη φορά το Τσάμπιονς Λιγκ Νέων ( NextGen Series ) , στο οποίο ο Ολυμπιακός πέτυχε την πρόκρισή του έως τη φάση των 8 κορυφαίων συλλόγων ( προημιτελική ) .