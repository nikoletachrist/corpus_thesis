Στο μεταξύ ο Ολίβιε , είχε αναλάβει δουλειά στη Νέα Υόρκη .
Σε μια υπεραστική κλήση μεταξύ τους είπε : Μισώ τα γυρίσματα των ταινιών ! Τα μισώ τόσο ώστε να μη θέλω να γυρίσω άλλη ταινία ! Το 2006 , η Ολίβια Ντε Χάβιλαντ υπερασπίστηκε τη συμπεριφορά της Λη κατά τη διάρκεια των γυρισμάτων του Όσα παίρνει ο άνεμος , λέγοντας : Η Βίβιαν ήταν επαγγελματίας και απόλυτα πειθαρχημένη .
Είχε δύο μεγάλα προβλήματα : Το γεγονός ότι έπρεπε να κάνει όσο το δυνατόν καλύτερη δουλειά , σε έναν εξαιρετικά δύσκολο ρόλο και το ότι ήταν μακριά από τον Ολίβιε που βρισκόταν στη Νέα Υόρκη.Το Όσα παίρνει ο άνεμος απέφερε στη Λη άμεση φήμη και αναγνωρισιμότητα .
Αλλά η ίδια υποστήριζε ότι : Δεν είμαι σταρ , είμαι ηθοποιός ! Οι ζωές των ατόμων που δηλώνουν αποκλειστικά και μόνο ότι είναι κινηματογραφικοί αστέρες , είναι βουτηγμένες μέσα στο ψέμα .
Οι κινηματογραφικοί αστέρες ζουν για ψεύτικες αξίες και κυνηγούν τη δημοσιότητα .
Ενώ οι ηθοποιοί έχουν μεγαλύτερη διάρκεια και υπάρχουν πάντα καλοί ρόλοι για εκείνους.Το Όσα παίρνει ο άνεμος έκανε παγκόσμια επιτυχία και έλαβε δεκατρείς υποψηφιότητες για Όσκαρ .
Η Λη ήταν υποψήφια για Όσκαρ Α ' Γυναικείου Ρόλου , έχοντας ως αντιπάλους της τη Μπέττι Ντέηβις για την ταινία Το λυκόφως μιας ζωής ( Dark Victory ) και την Γκρέτα Γκάρμπο για το Νινότσκα ( Ninotchka ) .
Τελικά επικράτησε και των δύο και αναδείχτηκε νικήτρια τη νύχτα της απονομής στις 29 Φεβρουαρίου 1940 .
Το Όσα παίρνει ο άνεμος κέρδισε συνολικά δέκα βραβεία Όσκαρ , ενώ η Λη εκφώνησε ομιλία 30 δευτερολέπτων παραλαμβάνοντας το βραβείο της , για να ευχαριστήσει τον παραγωγό Ντέιβιντ Ο.
Σέλζνικ .
Το 1940 ο Ολίβιε ανέλαβε τον πρωταγωνιστικό ρόλο στην ταινία του Άλφρεντ Χίτσκοκ Ρεβέκκα ( Rebecca ) και η Λη ήθελε να αναλάβει τον γυναικείο πρωταγωνιστικό ρόλο στην ταινία .
Πέρασε λοιπόν από ακρόαση , αλλά ο Χίτσκοκ την απέρριψε .
Ο Σέλζνικ , παραγωγός και της εν λόγω ταινίας , τη θεώρησε και εκείνος ακατάλληλη για το ρόλο τονίζοντας ότι ήταν ακατάλληλη όσον αφορά την ειλικρίνεια ή την ηλικία ή την αθωότητα που απαιτούσε ο ρόλος .
Ο Σέλζνικ παρατήρησε ότι δεν είχε δείξει ενθουσιασμό για το ρόλο , μέχρι τη στιγμή που ανέθεσαν τον πρωταγωνιστικό ρόλο στον Ολίβιε και προσέλαβε τη Τζόαν Φοντέιν .
Της απαγόρευσε επίσης να παίξει πλάι στον Ολίβιε στην κινηματογραφική μεταφορά του μυθιστορήματος της Τζέιν Ώστεν Περηφάνια και προκατάληψη , που πρωτοπροβλήθηκε στην Ελλάδα με τίτλο Περηφάνια και προκατάληψη ( Pride And Prejudice , 1940 ) και όπου τον πρωταγωνιστικό ανέλαβε τελικά η Γκρηρ Γκάρσον .
Η ταινία Η γέφυρα της αμαρτίας ( Waterloo Bridge , 1940 ) επρόκειτο να αποτελέσει τη δεύτερη κινηματογραφική συνεργασία του ζευγαριού , ο Σέλζνικ όμως αντικατέστησε την τελευταία στιγμή τον Ολίβιε με τον Ρόμπερτ Τέιλορ .
Η ταινία είχε τεράστια επιτυχία και έλαβε καλές κριτικές .
Ακολούθησε η συνεργασία του ζευγαριού στο Μπρόντγουεϋ , όπου ανέβασαν το Ρωμαίος και Ιουλιέτα , αλλά οι κριτικές ήταν εξαρχής αρνητικές .
Ο τύπος ασχολήθηκε με την έναρξη της σχέσης τους , με το γεγονός ότι είχαν ερωτικές σχέσεις ενώ ήταν παντρεμένοι και με το γεγονός ότι δεν έσπευσαν να συνεισφέρουν με τον τρόπο τους στον πόλεμο που είχε ξεσπάσει στην Ευρώπη .
Οι περισσότερες από τις ευθύνες για την αποτυχία της παράστασης , αποδόθηκαν στη σκηνοθεσία του Ολίβιε , αλλά και η Λη είχε επικριτές που σχολίασαν την άρθρωσή της .
Το ζευγάρι είχε επενδύσει σχεδόν όλες τις οικονομίες τους στο σχέδιο , και η αποτυχία είχε σαν αποτέλεσμα την οικονομική τους καταστροφή .
Επέστρεψαν στην Αγγλία το 1941 , όπου γύρισαν την ταινία Λαίδη Χάμιλτον ( That Hamilton Woman ) .
Η ταινία αυτή γυρίστηκε για να αφυπνίσει το πατριωτικό ένστικτο των Άγγλων και για να δημιουργηθεί κλίμα συμπάθειας για τους Άγγλους από πλευράς του Αμερικάνικου κοινού .
Ο Ουίνστον Τσώρτσιλ οργάνωσε δεξίωση με προσκεκλημένο τον Φράνκλιν Ρούζβελτ , στην οποία κανόνισε να προβληθεί η ταινία .
Στην δεξίωση παρευρίσκονταν και το ζεύγος Ολίβιε , που από εκείνη τη στιγμή και μετά απέκτησαν φιλικές σχέσεις με τον Τσώρτσιλ .
Το 1943 η Λη περιόδευσε στη Βόρεια Αφρική όπου εμψύχωνε τα στρατεύματα των συμμάχων , αλλά σύντομα αρρώστησε .
Ο επίμονος βήχας και πυρετός την ταλαιπωρούσαν και την επόμενη χρονιά της διέγνωσαν φυματίωση του αριστερού πνεύμονα . Έμεινε αρκετές εβδομάδες στο νοσοκομείο , μέχρι να δείξει σημάδια καλυτέρευσης .
Την επόμενη χρονιά κατά τη διάρκεια των γυρισμάτων της ταινίας Καίσαρ και Κλεοπάτρα ( Caesar And Cleopatra , 1945 ) ανακάλυψε ότι ήταν έγκυος , αλλά απέβαλε .
Μετά την αποβολή έπεσε σε βαθιά κατάθλιψη και έφτασε σε σημείο να επιτεθεί προφορικά στον Ολίβιε μέχρι που έπεσε στο πάτωμα , σπαράζοντας με λυγμούς .
Αυτή ήταν η πρώτη από μια σειρά εκρήξεων που προκαλούνταν από τη διπολική διαταραχή .
Τα συμπτώματα που τη χαρακτήριζαν ήταν οι κρίσεις υπερκινητικότητας που ακολουθούνταν από μια περίοδο κατάθλιψης και μια εκρηκτικής συμπεριφοράς .
Μετά τα επεισόδια η Λη δεν είχε καμία ανάμνηση της συμπεριφοράς της και κυριευόταν από αμηχανία .
Η Λη ήταν σε αρκετά καλή φυσική κατάσταση τα επόμενα χρόνια .
Το 1946 συμμετείχε στη θεατρική παράσταση του Θόρντον Γουάιλντερ Με τα δόντια ( The Skin of Our Teeth ) , αλλά οι ταινίες Καίσαρ και Κλεοπάτρα και Άννα Καρένινα που γύρισε στα τέλη της δεκαετίας του 1940 δεν είχαν επιτυχία .
Το 1947 , ο Ολίβιε χρίστηκε ιππότης και η Λη τον συνόδευσε στα Ανάκτορα του Μπάκιγχαμ για την τελετή .
Με αυτόν τον τρόπο έγινε Λαίδη Ολίβιε και μετά το διαζύγιό τους , αναφέρονταν στις κοσμικές στήλες ως Βίβιαν , Λαίδη Ολίβιε .
Το 1948 , ο Ολίβιε είχε γίνει διοικητικό στέλεχος του Old Vic Theatre και μαζί με τη Λη έκαναν εξάμηνη περιοδεία στην Αυστραλία και τη Νέα Ζηλανδία για να μαζέψουν χρήματα για τη συντήρησή του .
Ο Ολίβιε εμφανιζόταν στο θεατρικό του Σαίξπηρ Ριχάρδος ο Γ ' ( Richard III ) και μαζί με τη Λη στο Σχολείο Σκανδάλων ( School Of Scandal ) του Ρίτσαρντ Σέρινταν και στο Με τα δόντια του Γουάιλντερ .
Η περιοδεία έκανε επιτυχία .
Η Λη αντεπεξήλθε στις απαιτήσεις και με εξαίρεση το γεγονός ότι για κάποια περίοδο είχε κρίσεις αϋπνίας , κατάφερνε πάντα , όπως επισήμανε ο Ολίβιε , να γοητεύει τον τύπο .
Οι διαμάχες μεταξύ του ζευγαριού όμως δεν έλειψαν , μια φορά ο Ολίβιε αναγκάστηκε να τη χαστουκίσει , εφόσον αρνούνταν να εμφανιστεί στη σκηνή .
Η Λη ανταπέδωσε .
Το τέλος της περιοδείας βρήκε και τους δυο εξαντλημένους και άρρωστους .
Ο Ολίβιε δήλωσε χρόνια αργότερα ότι « έχασε τη Βίβιαν στην Αυστραλία » .
Η επιτυχία της περιοδείας ενθάρρυνε το ζευγάρι να κάνει την πρώτη του κοινή θεατρική εμφάνιση στο West End , εκτελώντας τις ίδιες παραστάσεις , με μία προσθήκη .
Η Λη ήθελε πάντα να παίξει σε αρχαία ελληνική τραγωδία και έπεισε τον Ολίβιε να συμπεριλάβουν και την Αντιγόνη στις παραστάσεις τους . Έτσι η Λη υποδύθηκε την Αντιγόνη στη θεατρική μεταφορά του Γάλλου δραματουργού Ζαν Ανούιγ .
Το 1949 πρωταγωνίστησε στο αμφιλεγόμενο θεατρικό έργο του Τένεσσι Ουίλλιαμς Λεωφορείον ο Πόθος ( A Streetcar Named Desire ) με σκηνοθέτη το σύζυγό της .
Το θεατρικό του Ουίλιαμς , που περιείχε παραπομπές σε ασυδοσία και ομοφυλοφιλία , καθώς και μια σκηνή βιασμού , ήταν το καταλληλότερο μέσο για να ξεδιπλωθεί το ταλέντο της Λη , η οποία πίστευε ακράδαντα στη σημασία του έργου . Όταν το Λεωφορείον ο Πόθος έκανε πρεμιέρα τον Οκτώβριο του 1949 , ορισμένοι κριτικοί του θεάτρου κατήγγειλαν τόσο το έργο του Ουίλιαμς , όσο και την ερμηνεία της Λη , την οποία χαρακτήρισαν πολύ καλοαναθρεμμένη για να είναι πιστευτή .
Ο Ολίβιε και η Λη υποστήριξαν ότι η επιτυχία του θεατρικού είχε να κάνει με το γεγονός , ότι το κοινό ήθελε να παρακολουθήσει μια πικάντικη και αισθησιακή παράσταση και όχι την ελληνική τραγωδία που οραματίζονταν οι κριτικοί .
Η παράσταση είχε όμως και ένθερμους υποστηρικτές , όπως τον Νόελ Κάουαρντ που χαρακτήρισε την Λη θαυμάσια .
Η αυλαία του Λεωφορείον ο Πόθος έπεσε στο Γουέστ Έντ του Λονδίνου , μετά από 326 παραστάσεις .
Ωστόσο , σύντομα η Λη προσλήφθηκε για να υποδυθεί την Μπλανς στην κινηματογραφική μεταφορά του θεατρικού έργου .
Η ηθοποιός κατάφερε να αποκτήσει καλές σχέσεις με το συμπρωταγωνιστή της Μάρλον Μπράντο , λόγω της καυστικής και πρόστυχης αίσθησης του χιούμορ που τη χαρακτήριζε , αλλά είχε δυσκολία με το σκηνοθέτη της ταινίας Ελία Καζάν , ο οποίος δεν την είχε σε μεγάλη εκτίμηση ως ηθοποιό .
Ο Καζάν προτιμούσε για το ρόλο της Μπλανς την Τζέσσικα Τάντυ η οποία τον είχε ερμηνεύσει στο Μπρόντγουεϋ .
Αργότερα είπε ότι η Λη είχε μικρό ταλέντο και πως όσο προχωρούσαν με τα γυρίσματα άρχισε να την θαυμάζει για τη μεγάλη της αποφασιστικότητα να τα καταφέρει να κερδίσει τις εντυπώσεις και πως σε περίπτωση που ήταν απαραίτητο ήταν ικανή να πατήσει πάνω σε σπασμένα γυαλιά .
Η Λη θεώρησε τον ρόλο εξαντλητικό και σχολίασε στην εφημερίδα Los Angeles Times ότι αφότου υποδύθηκε την Μπλανς Ντυμπουά επί εννέα μήνες την είχε πλέον εξουσιάσει .
Ο Ολίβιε τη συνόδεψε στο Χόλλυγουντ , όπου ο ίδιος επρόκειτο να πρωταγωνιστήσει στην ταινία του Ουίλλιαμ Γουάιλερ Συντρίμμια του Έρωτα ( Carrie , 1952 ) .
Η Λη , όπως και η ταινία , έλαβε διθυραμβικές κριτικές και τιμήθηκε με το Βραβείο Κριτικών της Νέας Υόρκης , με βραβείο της Βρετανικής Ακαδημία Κινηματογράφου ( BAFTA ) και με βραβείο Όσκαρ Α ' Γυναικείου Ρόλου το 1951 , το δεύτερο στην καρέρα της , 12 χρόνια μετά την πρώτη της νίκη για το Όσα παίρνει ο άνεμος .
Ο Ουίλλιαμς δήλωσε ότι η Λη έφερε στον ρόλο όλα όσα είχε την πρόθεση , και πολλά περισσότερα , που ποτέ δεν είχε ονειρευτεί . Όμως , στα χρόνια που ακολούθησαν , η Λη δήλωσε για το ρόλο της Μπλανς ότι την οδήγησε στην τρέλα .
Το 1951 , οι Λη και Ολίβιε πρωταγωνίστησαν σε άλλα δυο θεατρικά έργα το Αντώνιος και Κλεοπάτρα του Ουίλλιαμ Σαίξπηρ και το Καίσαρ και Κλεοπάτρα του Τζορτζ Μπέρναρντ Σω και κέρδισαν καλές κριτικές .
Μετέφεραν την παραγωγή στη Νέα Υόρκη το 1952 όπου παρουσίασαν τις παραστάσεις στο θέατρο Ζίγκφελντ .
Τα σχόλια ήταν ως επί το πλείστον θετικά , αλλά εξοργίστηκαν από τις δηλώσεις του κριτικού Κένεθ Τάιναν , πως η Λη ήταν ένα μέτριο ταλέντο που ανάγκαζε τον Ολίβιε να υποβιβάζει το δικό του .
Τα δυσφημιστικά σχόλια του Τάιναν τρομοκράτησαν τη Λη , που θέλοντας να καταφέρει το καλύτερο , έδωσε σημασία στη δυσφήμιση αγνοώντας τα θετικά σχόλια των υπόλοιπων κριτικών .
Τον Ιανουάριο του 1953 , η Λη ταξίδεψε στην Κεϋλάνη , σημερινή Σρι Λάνκα , για να ξεκινήσει τα γυρίσματα της επόμενης ταινίας της Στο δρόμο των ελεφάντων ( Elephant 's Walk ) με τον Πήτερ Φιντς .
Αμέσως μετά από την έναρξη των γυρισμάτων υπέστη νευρικό κλονισμό και η εταιρία Paramount Pictures την αντικατέστησε με την Ελίζαμπεθ Τέιλορ .
Επέστρεψε στο σπίτι της στην Αγγλία , όπου μέσα σε παραλήρημα η Λη είπε στον Ολίβιε ότι ήταν ερωτευμένη με τον Φιντς και ότι είχαν σχέση .
Με το πέρασμα του χρόνου , η Λη ξεπέρασε και εκείνη την κρίση .
Ως αποτέλεσμα αυτού του επεισοδίου , πολλοί από τους φίλους του ζευγαριού έλαβαν γνώση για τα προβλήματά της .
Αφού έδειξε σημάδια βελτίωσης , συμπρωταγωνίστησε με τον Ολίβιε στην θεατρική παράσταση του Τέρενς Ράττιγκαν Ο κοιμώμενος πρίγκιπας ( The Sleeping Prince ) , και το 1955 εμφανίστηκαν για ολόκληρη τη χρονιά στη γενέτειρα του Σαίξπηρ , το Στράτφορντ , όπου παρουσίασαν τα εξής έργα του : Δωδέκατη Νύχτα , Μάκβεθ , και Τίτος Ανδρόνικος . Έπαιξαν σε σπίτια και απέσπασαν γενικά καλές κριτικές , όμως η υγεία της Λη ήταν φαινομενικά σταθερή .
Το 1956 η Λι ανέλαβε τον πρωταγωνιστικό ρόλο στην παράσταση του Νόελ Κάουαρντ South Sea Bubble , αλλά έμεινε έγκυος και αποσύρθηκε από την παραγωγή .
Αρκετές εβδομάδες αργότερα , απέβαλε και εισήλθε σε μια περίοδο κατάθλιψης που διήρκεσε μήνες . Έπειτα ακολούθησε τον Ολίβιε σε μια Ευρωπαϊκή περιοδεία με τον Τίτο Ανδρόνικο , αλλά η περιοδεία αμαυρώθηκε από τις συχνές εκρήξεις της Λη ενάντια στον Ολίβιε και στα άλλα μέλη του θιάσου .
Μετά την επιστροφή τους στο Λονδίνο , ο πρώην σύζυγός της , Λη Χόλμαν , που συνέχιζε να ασκεί σημαντική επιρροή πάνω της , έμεινε με το ζευγάρι και τη βοήθησε να ηρεμήσει .
Ο Μέριβεϊλ είχε σταθεροποιητικό ρόλο στη ζωή της Λη , αλλά εκμυστηρεύτηκε στη δημοσιογράφο Ρέιντι Χάρρις ότι : Θα προτιμούσα να ζήσω μια σύντομη ζωή με τον Λάρρυ [ Ολίβιε ] , από το αντίκρισμα ενός μακριού δρόμου χωρίς εκείνον.Ο πρώτος σύζυγός της , Λη Χόλμαν , τη στήριξε πολύ σε αυτή την περίοδο της ζωής της και ο Μέριβεϊλ εμφανίστηκε δίπλα της σε μια περιοδεία της στην Αυστραλία , τη Νέα Ζηλανδία και τη Λατινική Αμερική που διήρκεσε ένα χρόνο και έλαβε καλές κριτικές .
Η Λη αποσπούσε πλέον καλές κριτικές χωρίς να χρειάζεται να μοιράζεται το προσκήνιο με τον Ολίβιε .
Αν και βασανιζόταν ακόμα από περιόδους κατάθλιψης , συνέχισε να εργάζεται στο θέατρο και το 1963 κέρδισε βραβείο ΤΟΝΥ για τη συμμετοχή της στο μιούζικαλ Τόβαριτς ( Tovarich ) .
Παράλληλα εμφανίστηκε επίσης στις ταινίες Το τέλος μιας αγάπης ( The Roman Spring of Mrs.
Stone , 1961 ) και στο Πλοίο των Τρελών ( Ship Of Fools , 1965 ) .
Περιστασιακά εμφανίσθηκε στην τηλεόραση σε συνεντεύξεις και συζητήσεις .
Τον Μάιο του 1967 , υπέστη υποτροπή της φυματίωσης , ενώ έκανε πρόβα με τον Μάικλ Ρέντγκρεϊβ για να εμφανιστεί στη θεατρική παράσταση του Έντουαρντ Άλμπυ Ευαίσθητη ισορροπία ( A Delicate Balance ) .
Μετά από αρκετές εβδομάδες ξεκούρασης , φάνηκε να ανακάμπτει .
Τη νύχτα της 7ης Ιουλίου 1967 , ο Μέριβεϊλ την άφησε , ως συνήθως , να πραγματοποιήσει την εμφάνισή της στο θέατρο και επέστρεψε στο σπίτι γύρω στα μεσάνυχτα , όπου τη βρήκε κοιμισμένη .
Περίπου τριάντα λεπτά αργότερα , επέστρεψε στην κρεβατοκάμαρα και βρήκε το σώμα της να κείτεται στο πάτωμα .
Είχε σηκωθεί και είχε προσπαθήσει να περπατήσει μέχρι το μπάνιο και κατέρρευσε , καθώς οι πνεύμονες της ήταν γεμάτοι με υγρό . Ύστερα ο Μέριβεϊλ επικοινώνησε με τον Ολίβιε , ο οποίος υποβαλλόταν σε θεραπεία για καρκίνο του προστάτη σε κοντινό νοσοκομείο .