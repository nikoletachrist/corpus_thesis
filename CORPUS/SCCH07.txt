Το Ταμπούν ή GA ( Αιθυλικό διμεθυλικό αμιδοφωσφορικό κυάνιο ) είναι μία εξαιρετικά τοξική ουσία .
Είναι διαφανές , άγευστο υγρό με αμυδρή φρουτώδη οσμή .
Επειδή επιδρά εύκολα στην κανονική λειτουργία του νευρικού συστήματος των θηλαστικών , έχει ταξινομηθεί ως παράγοντας νεύρων .
Ως χημικό όπλο , έχει ταξινομηθεί στα Όπλα Μαζικής Καταστροφής από τα Ηνωμένα Έθνη σύμφωνα με την υπ ’ αριθμόν 687 απόφαση των Ηνωμένων Εθνών , έτσι η παραγωγή και η αποθήκευσή του είναι απαγορευμένη από την Συνθήκη Χημικών Όπλων του 1993 .
Το ταμπούν είναι το πρώτο που ανακαλύφθηκε από την αποκαλούμενη σειρά G παραγόντων νεύρων , μαζί με το GB ( σαρίν ) , το GD ( σομάν ) και το GF ( κυκλοσαρίν ) .
Το ταμπούν είναι ένα άχρωμο προς καφέ υγρό ( εξαρτάται από την ποιότητα ) .
Είναι πτητικό ( εξατμίζεται δηλαδή εύκολα σε κανονική θερμοκρασία ) , ωστόσο λιγότερο από το σαρίν ή το σομάν .
Το ταμπούν μπορεί επίσης να χρησιμοποιηθεί για να μολύνει το νερό , αφού διαλύεται σχετικά εύκολα σε αυτό .
Το ταμπούν μπορεί εύκολα να καταστραφεί με χλωρίνη ( υποχλωριώδες νάτριο , NaClO ) , ωστόσο έτσι παράγεται το , επίσης δηλητηριώδες , αέριο χλωριούχο κυάνιο .
Το ταμπούν , όπως και όλα τα αέρια νεύρων , παρεμβαίνει στο νευρικό σύστημα του ανθρώπου και προκαλεί το θάνατο .
Συγκεκριμένα , αναστέλλει την τη δράση του ενζύμου χολινεστεράση , η οποία έχει την ιδιότητα να διασπά τον νευροδιαβιβαστή ( ουσία απαραίτητη για την ομαλή μετάδοση των νευρικών παλμών ) ακετυλοχολίνη .
Φυσιολογικά , ένας νευρικός παλμός μεταδίδεται μέσω της ακετυλοχολίνης , η οποία μετά το πέρας του παλμού διασπάται από την χολινεστεράση , « καθαρίζοντας » έτσι τον νευρώνα , προκειμένου να μπορέσει να μεταδώσει ένα νέο παλμό .
Το ταμπούν αντιδρά με την χολινεστεράση , έτσι η ακετυλοχολίνη δεν μπορεί πλέον να διασπαστεί .
Ως αποτέλεσμα , στους νευρώνες συσσωρεύονται τοξικές ποσότητες ακετυλοχολίνης , προκαλώντας την παρεμπόδιση της λειτουργίας του παρασυμπαθητικού νευρικού συστήματος - δηλαδή , αποκλείεται η μεταφορά πληροφοριών από και προς τον εγκέφαλο .
Οι μύες του θύματος ακινητοποιούνται , χάνεται ο έλεγχος της αφόδευσης , της αναπνοής κ.λπ . και τελικά ο θάνατος επέρχεται από παράλυση των αναπνευστικών ή των καρδιακών μυών , σε ελάχιστο χρόνο .
Τα ακριβή συμπτώματα της υπερβολικής έκθεσης σε ταμπούν είναι όμοια με αυτά που προκαλούνται από όλους τους παράγοντες νεύρων .
Το ταμπούν , όπως όλοι οι παράγοντες νεύρων , είναι θανάσιμα τοξικό ακόμη και σε ελάχιστες δόσεις .
Το πόσα και πόσο έντονα είναι τα συμπτώματα διαφέρουν ανάλογα με την ποσότητα του παράγοντα που απορροφήθηκε από τον οργανισμό , καθώς και τον ρυθμό απορρόφησής του από το σώμα .
Πολύ μικρές δόσεις απορροφούμενες από το δέρμα προκαλούν μερικές φορές τοπικό ιδρώτα και ρίγη , συνοδευόμενα από χαρακτηριστική διαστολή της κόρης των οφθαλμών , με λίγα άλλα συμπτώματα .
Το ταμπούν έχει τη μισή τοξικότητα του σαρίν αν προσληφθεί από το αναπνευστικό σύστημα , αλλά το ταμπούν σε πολύ χαμηλές συγκεντρώσεις ερεθίζει περισσότερο τα μάτια απ ’ ό , τι το σαρίν .
Επίσης το ταμπούν δηλητηριάζει βραδέως το σώμα και συσσωρεύεται σε αυτό μετά από παρατεταμένη έκθεση .
Τα συμπτώματα της έκθεσης εμφανίζονται πολύ αργότερα όταν το ταμπούν απορροφάται από το δέρμα παρά από όταν εισπνέεται .
Ακόμη και αν το θύμα απορροφήσει μία θανατηφόρο δόση γρήγορα , ο θάνατος μπορεί να καθυστερήσει από μία έως δύο ώρες .
Οι δόσεις που εισπνέονται μπορούν να προκαλέσουν τον θάνατο σε χρονικό διάστημα ενός έως δέκα λεπτών , ενώ ανάλογα μπορεί να σκοτώσει η απορρόφηση του παράγοντα από το μάτι .
Παρ ’ όλα αυτά , οι περισσότεροι άνθρωποι που εκτίθενται ελαφρά ή μέτρια σε ταμπούν μπορούν να αναρρώσουν τελείως αν νοσηλευθούν περίπου όταν τα συμπτώματα της έκθεσης εμφανισθούν .
Η ελάχιστη θανατηφόρος δόση ( LD50 ) για το ταμπούν είναι περίπου 400 mg · min/m3 .
Η μέθοδος που ενδείκνυται για να αντιμετωπιστεί η δηλητηρίαση από ταμπούν ( και γενικά από παράγοντες νεύρων είναι αρχικά ο αποκλεισμός του παρασυμπαθητικού συστήματος με το αλκαλοειδές ατροπίνη ( συνήθως τρεις ενέσεις ) και η επανεργοποίηση της χολινεστεράσης με την ουσία οξίμη-2-PAM-χλωρίδιο ( ή χλωριούχος πραλιδοξίμη , με το εμπορικό όνομα 2-PAM Cl ) .
Ωστόσο , για να έχει αποτέλεσμα η όλη θεραπεία , τα σκευάσματα αυτά πρέπει να χορηγούνται σε χρόνο λίγων λεπτών ή μερικών ωρών από την έκθεση του θύματος στον παράγοντα .
Η χημική βιομηχανία ανέκαθεν ανθούσε στη Γερμανία .
Κατά τη δεκαετία του 1930 , η Γερμανία έψαχνε τρόπους αύξησης της αγροτικής της παραγωγής , εν όψει του επικειμένου πολέμου , προκειμένου να καλύψει τις διατροφικές ανάγκες εκατομμυρίων κατοίκων της , κίνηση στην οποία έδινε ιδιαίτερη βαρύτητα και ο Αδόλφος Χίτλερ . Έτσι , Γερμανοί χημικοί άρχισαν τις έρευνες για νέα εντομοκτόνα και λιπάσματα , πιο αποτελεσματικά από τα μέχρι τότε υπάρχοντα .
Ο Δρ .
Γκέρχαρντ Σράντερ ( Gerhardt Schrader ) στο ερευνητικό του εργαστήριο είχε αφιερωθεί , μαζί με τους συνεργάτες του , στην εφεύρεση ενός νέου , ισχυρού εντομοκτόνου , για λογαριασμό του μεγάλου συγκροτήματος χημικών προϊόντων IG Farben στο Έμπερφιλντ , μελετώντας έναν μεγάλο αριθμό ενώσεων , τις οργανοφωσφορικές ενώσεις .
Στις 23 Δεκεμβρίου 1936 εφηύρε ένα εξαιρετικά αποτελεσματικό εντομοκτόνο , που διατηρούσε την φονικότητά του ακόμα και όταν αραιωνόταν σε αναλογία 1:200.000 με νερό . Όμως , προς μεγάλη του έκπληξη και ανησυχία , διαπίστωσε ότι η ουσία αυτή ήταν τόσο αποτελεσματική εναντίον εντόμων όσο και εναντίον ανθρώπων , ακόμα και αν οι εργαζόμενοι έπαιρναν όλες τις απαραίτητες προφυλάξεις .
Μία από τις πιο προφανείς παρενέργειες που επέφερε η έκθεση σε ταμπούν ήταν η σοβαρή εξασθένιση της όρασης .
Μετά από μερικές ώρες παραμονής στο εργαστήριο , ήταν αδύνατο στους περισσότερους να διαβάσουν ακόμα και κάτω από δυνατό ηλεκτρικό φως .
Επιπλέον , όταν έπεφτε τυχαία μία σταγόνα της ουσίας στο δάπεδο , όλοι όσοι βρίσκονταν στο χώρο αισθάνονταν αμέσως δυσκολία στην αναπνοή , η οποία συνοδευόταν από συρρίκνωση της κόρης του ματιού .
Εν τέλει , ο Σράντερ και οι συνεργάτες του αναγκάστηκαν να σταματήσουν τις έρευνες για τρεις εβδομάδες , προκειμένου να συνέλθουν .
Οι πρώτες δοκιμές του παράγοντα αυτού έγιναν σε πειραματόζωα και έδειξαν ότι έχαναν αμέσως τον έλεγχο των μυών τους , πάθαιναν διάρροια και πέθαιναν σε δέκα με δεκαπέντε λεπτά . Ήταν φανερό ότι είχαν ανακαλύψει ένα εξαιρετικά αποτελεσματικό χημικό όπλο , το οποίο είχε πολλά πλεονεκτήματα σε σχέση με τα ήδη υπάρχοντα . Ήταν άχρωμο και άοσμο , έτσι η παρουσία του δεν γινόταν εύκολα αντιληπτή , ενώ διαπερνούσε τα συνήθη μέτρα προστασίας κατά των χημικών όπλων της εποχής και , τέλος , ουδείς κατάφερε να κατασκευάσει ένα αποτελεσματικό αντίδοτό του , μέχρι το τέλος του πολέμου .
Φυσικά , μία τέτοια ανακάλυψη , εν όψει του στρατιωτικού επανεξοπλισμού της Ναζιστικής Γερμανίας , δεν ήταν δυνατό να περάσει απαρατήρητη από το Υπουργείο Εξοπλισμών , και ούτε ο Σράντερ είχε ιδιαίτερους λόγους να την αποκρύψει .
Με κρατικές επιχορηγήσεις και κονδύλια ύψους εκατομμυρίων μάρκων , άρχισε η βιομηχανική παραγωγή , η έρευνα και η ανάπτυξη και άλλων αερίων νεύρων .
Στη διάρκεια του Β΄ Παγκοσμίου Πολέμου , ως μέρος του Προγράμματος Grün 3 , ιδρύθηκε ένα εργοστασιακό συγκρότημα για την παραγωγή του ταμπούν στο Ντίχερνφουρτ ( Dyhernfurth ) της Σιλεσίας ( σημερινό Μπρέζγκ Ντόλνυ στην Πολωνία , λίγα χιλιόμετρα από το Μπρεσλάου ) , παρήγαγε τον παράγοντα με την κωδική ονομασία `` Trilon – 83 '' .
Διευθυνόμενο από την Anorgana GmbH ή Anorganawerke , το συγκρότημα άρχισε την επιχειρησιακή παραγωγή το 1942 , επειδή η προσαρμογή των εργαστηριακών ερευνών στις απαιτήσεις της παραγωγής ήταν δύσκολη και χρονοβόρα .
Παρ ’ όλα αυτά , όμως , προγραμματιζόταν η παραγωγή 1.000 τόνων το μήνα .
Η μεγάλης κλίμακας παραγωγή του παράγοντα οδήγησε σε προβλήματα , καθώς αποσυντίθετο ενώ περνούσε ο χρόνος .
Το συγκρότημα αρχικά χρησιμοποιήθηκε για την κατασκευή οβίδων και βομβών για αεροσκάφη , οι οποίες πληρούνταν με μείγμα 95:5 από ταμπούν και χλωροβενζόλιο , με την ονομασία `` Variant A '' πριν αντικατασταθεί , στα μισά του πολέμου , από το `` Variant B '' , ένα μείγμα 80:20 από ταμπούν και χλωροβενζόλιο που σχεδιάστηκε για να κάνει το μείγμα να διασκορπίζεται ευκολότερα .
Τελικά , μόνο περίπου 12.500 – 15.000 τόνοι του υλικού παρασκευάστηκαν πριν το συγκρότημα καταληφθεί από τον προελαύνοντα Κόκκινο Στρατό . Όσον αφορά την ασφάλεια των εργαζομένων , στο εργοστάσιο παραγωγής ταμπούν , φορούσαν στολές που έκλειναν ερμητικά γύρω απ ’ το σώμα .
Με τη συστολή της κόρης των οφθαλμών , πρώιμο σύμπτωμα της έκθεσης σε ταμπούν , χορηγούσαν στο θύμα άμεσα γάλα , ενώ στις σοβαρότερες περιπτώσεις έκαναν τεχνητή αναπνοή , μασάζ στην καρδιά , ενδομυϊκές ενέσεις ατροπίνης και έδιναν και άλλα φάρμακα για την καρδιά .
Ακόμα και έτσι , όμως , δεν καταφέρθηκε να αποφευχθούν θανατηφόρα ατυχήματα στο εργοστάσιο .
Επίσης , για περισσότερη ασφάλεια , οι χημικές αντιδράσεις για την παραγωγή πραγματοποιούνταν πίσω από τοίχους με δύο στρώματα από γυαλί .
Τον Αύγουστο του 1944 ο Αδόλφος Χίτλερ έδωσε εντολή σε ομάδες ειδικών να καταστρέψουν ό , τι αφορούσε την παραγωγή και την έρευνα ( σημειώσεις , αρχεία ) των αερίων νεύρων , καθώς και τις ίδιες τις ουσίες , προκειμένου να μην πέσουν στα χέρια των Σοβιετικών .
Από το εργοστάσιο του Ντίχερνφουρτ άρχισαν να απομακρύνονται οι οβίδες με χημική γόμωση , ενώ τα χημικά που ήταν χύμα τα έριχναν στον ποταμό Όντερ .
Μία ομάδα πυροτεχνουργών έφθασε στο εργοστάσιο και το παγίδευσε για να το ανατινάξει , ωστόσο περικυκλώθηκε από τον Κόκκινο Στρατό πριν προλάβει να δράσει .
Μία αποστολή βομβαρδισμού του εργοστασίου για άγνωστους λόγους δεν πραγματοποιήθηκε , και έτσι οι Σοβιετικοί κατέλαβαν το εργοστάσιο σχεδόν άθικτο , μαζί με το ολοκαίνουριο του Φαλκεχάγκεν .
Η Σοβιετική κυβέρνηση , μετά την κατάληψη του εργοστασίου , αποσυναρμολόγησε το συγκρότημα και το μετέφερε στη Ρωσία , ( στις όχθες του Βόλγα ) χωρίς φυσικά να αναφέρει τίποτα στους Δυτικούς Συμμάχους .
Οι Σοβιετικοί σύντομα άρχισαν την παραγωγή του παράγοντα , έχοντας έτοιμους τους χημικούς τύπους και την διαδικασία παρασκευής , όμως όπως και οι άλλες Συμμαχικές κυβερνήσεις σύντομα εγκατέλειψαν το ταμπούν για τα αποτελεσματικότερα σαρίν και σομάν .
Τεράστιες ποσότητες από τον κατασκευασμένο από τους Γερμανούς παράγοντα ρίχτηκαν στη θάλασσα .
Οι Άγγλοι και οι Αμερικανοί είχαν υπ´όψη τους κάποια στοιχεία για το πρόγραμμα αυτό .
Πέρα από τις φήμες που κυκλοφορούσαν απ ' την αρχή του πολέμου για τα αέρια νεύρων , οι υποψίες τους επιβεβαιώθηκαν , όταν στις 11 Μαρτίου 1943 , οι Βρετανοί συνέλαβαν στην Τύνιδα ένα Γερμανό χημικό , ο οποίος εργαζόταν στα εργαστήρια στο Σπαντάου του Βερολίνου .
Ο χημικός αυτός φανέρωσε στους Βρετανούς ό , τι γνώριζε σχετικά με το `` Trilon - 83 '' , το οποίο δεν ήταν άλλο απ ' το ταμπούν .
Συγκεκριμένα , ανέφερε ότι επρόκειτο για ένα άχρωμο υγρό με ασθενή μυρωδιά , που προκαλούσε σμίκρυνση στις κόρες των ματιών , άσθμα και αργότερα το θάνατο .
Αφηγήθηκε μάλιστα την περίπτωση ενός χημικού ο οποίος πέθανε απ ' την ουσία αυτή , παρ´ όλη την ειδική θεραπεία που του έκαναν στα αναρρωτήρια του εργοστασίου .
Και πρόσθεσε ότι τις ουσίες που παρήγαγαν τις τοποθετούσαν σε οβίδες πυροβολικού και βόμβες αεροπλάνων , προκειμένου να τις χρησιμοποιήσουν τόσο στο μέτωπο όσο και σε πόλεις .
Ο φόβος των Συμμάχων για το όπλο αυτό ίσως τους ώθησε να μεταφέρουν το πλοίο S.S. “ John Harvey ” με μεγάλη μυστικότητα στο λιμάνι του ( υπό Συμμαχική κατοχή ) Μπάρι της Ιταλίας , φορτωμένο με βόμβες αερίου μουστάρδας .
Αυτό αποκαλύφθηκε μετά από μία επιδρομή της Λουφτβάφε στο λιμάνι , η οποία προξένησε τεράστιες καταστροφές , ενώ το “ John Harvey ” βυθίστηκε και το αέριο της μουστάρδας προκάλεσε εκατοντάδες απώλειες σε στρατιώτες και αμάχους .
Τον Απρίλιο του 1945 , κάποιοι Βρετανοί ειδήμονες των πυρομαχικών ανακάλυψαν πολλά περίεργα βλήματα οβιδοβόλων των 105 mm , τα οποία έφεραν έναν πράσινο δακτύλιο και τα γράμματα GA.
Στα εργαστήρια της στρατιωτικής εγκατάστασης του Πόρτον Ντάουν της Μ.
Βρετανίας , κάποιοι ανώνυμοι επιστήμονες εξέτασαν τα βλήματα αυτά και ανέφεραν ότι : « Η περιεχόμενη χημική ουσία είχε σκούρο καφέ χρώμα και γλυκιά οσμή χλωριούχου βενζολίου… περιέχει 20 % χλωριούχο βενζόλιο και ένα παράγωγο του αρσενικού ( sic ) το οποίο εξετάζεται .
Προκαλεί δηλητηρίαση διαπερνώντας το δέρμα των θυμάτων… και είναι εξαιρετικά επίμονο. » Σταδιακά , ανακαλύφθηκαν μισό εκατομμύριο βλήματα και 100.000 βόμβες αεροσκαφών ( στις εγκαταστάσεις τις Λουφτβάφε ) με γόμωση ταμπούν σε όλη τη Γερμανία .
Σύμφωνα με κάποιους , οι βόμβες αυτές δεν επρόκειτο ποτέ να χρησιμοποιηθούν , αλλά γεμίστηκαν για να μην πέσει ο παράγοντας στα χέρια των Σοβιετικών .
Οι Σύμμαχοι ξεκίνησαν και αυτοί την παραγωγή των αερίων νεύρων , έχοντας Γερμανούς επιστήμονες που ασχολήθηκαν με αυτούς , εν όψει του νέου `` κινδύνου '' των Σοβιετικών .
Παραδόξως , καίτοι φονικότατο , το ταμπούν ( και όλοι οι υπόλοιποι παράγοντες νεύρων ) ουδέποτε χρησιμοποιήθηκε στη μάχη κατά τον Β΄ Παγκόσμιο Πόλεμο .
Ο κύριος λόγος γι ' αυτό ήταν ότι οι γερμανικές υπηρεσίες πληροφοριών δεν γνώριζαν αν οι Σύμμαχοι είχαν αναπτύξει παρόμοια όπλα .
Αν λοιπόν οι Γερμανοί χρησιμοποιούσαν το όπλο αυτό στη μάχη , οι Σύμμαχοι θα απαντούσαν με το ίδιο όπλο .
Εφόσον οι Γερμανοί ουδέποτε κατάφεραν να επινοήσουν μία αποτελεσματική άμυνα εναντίον των αερίων νεύρων , οι μεγαλύτερες ποσότητες που ( θεωρητικά ) διέθεταν οι Σύμμαχοι θα έγερναν την πλάστιγγα προς το μέρος τους .
Εν γένει , σε μία τέτοια περίπτωση , οι Γερμανοί ιθύνοντες θα υπέγραφαν την εντολή αφανισμού του Γερμανικού Έθνους .
Ωστόσο , σήμερα γνωρίζουμε ότι οι Σύμμαχοι δεν είχαν στα χέρια τους κάποιο ανάλογο όπλο , και ουδείς μπορεί να γνωρίζει ποια θα ήταν η έκβαση του πολέμου αν οι Γερμανοί αποφάσιζαν να χρησιμοποιήσουν ταμπούν στο Ανατολικό Μέτωπο , εναντίον των Άγγλων και των Αμερικανών στην Απόβαση της Νορμανδίας ή σε οποιαδήποτε άλλη μεγάλης κλίμακας επιχείρηση .
Στην διάρκεια του πολέμου Ιράν – Ιράκ ( 1980-1988 ) το Ιράκ διέθεσε τεράστιες ποσότητες εναντίον των Ιρανικών δυνάμεων ξηράς .
Αν και τα πιο κοινά χρησιμοποιούμενα χημικά όπλα ήταν το αέριο μουστάρδας και το σαρίν , το ταμπούν και το κυκλοσαρίν επίσης χρησιμοποιήθηκαν .
Από τη στιγμή που το ταμπούν είναι ευκολότερο να παραχθεί σε σχέση με τα άλλα όπλα της σειράς G και η μέθοδος παραγωγής του είναι σχετικά εύκολη , τα κράτη τα οποία προχωρούν στην παραγωγή παραγόντων νεύρων αλλά με έλλειψη προηγμένων εργοστασιακών εγκαταστάσεων συχνά ξεκινούν παράγοντας ταμπούν .