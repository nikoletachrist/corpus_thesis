Τα ουράνια σώματα κίνησαν το ενδιαφέρον του από πολύ μικρή ηλικία , αφού όταν ήταν 5 ετών παρατήρησε τον κομήτη του 1577 , γράφοντας αργότερα ότι « τον πήρε η μητέρα του σε ένα ψηλό μέρος για να τον δει » .
Σε ηλικία 9 ετών παρακολούθησε την έκλειψη Σελήνης του 1580 και κατέγραψε ότι το φεγγάρι « φαινόταν αρκετά κόκκινο » .
Επειδή όμως προσβλήθηκε παιδί ακόμα από ευλογιά , που τον άφησε με εξασθενημένη όραση , στράφηκε κυρίως προς τη θεωρητική και μαθηματική αστρονομία αντί της παρατηρησιακής .
Το 1589 , αφού τελείωσε το σχολείο , ο Κέπλερ άρχισε σπουδές Θεολογίας στο Πανεπιστήμιο του Τύμπιγκεν ( Tübingen ) , όπου σπούδασε φιλοσοφία υπό τον Vitus Muller και θεολογία υπό τον Jacob Heerbrand ( μαθητής του Philipp Melanchthon στο Βίττενμπεργκ ) .
Αναδείχθηκε σε εξέχοντα μαθηματικό και κέρδισε τη φήμη επιδέξιου αστρολόγου .
Διδάχθηκε από τον Μίχαελ Μέστλιν ( Michael Maestlin , 1550-1631 ) τόσο το πτολεμαϊκό όσο και το ηλιοκεντρικό σύστημα , και από τότε ενστερνίσθηκε το δεύτερο , υπερασπίζοντάς το τόσο θεωρητικά όσο και θεολογικά σε φοιτητικές συζητήσεις .
Παρά την επιθυμία του να γίνει εφημέριος , στο τέλος των σπουδών του του προτάθηκε θέση δασκάλου μαθηματικών και αστρονομίας στο Προτεσταντικό Σχολείο του Γκρατς της Αυστρίας .
Αποδέχθηκε τη θέση τον Απρίλιο 1594 , σε ηλικία 23 ετών .
Η πρώτη σημαντική αστρονομική εργασία του Κέπλερ ήταν το Mysterium Cosmographicum , « Το Μυστήριο του Κόσμου » ( του Σύμπαντος ) που αποτέλεσε την πρώτη δημοσιευμένη υπεράσπιση του συστήματος του Κοπέρνικου .
Ο Κέπλερ ισχυριζόταν ότι είχε μια αποκάλυψη στις 19 Ιουλίου του 1595 στη διάρκεια της διδασκαλίας του στο Γκρατς , αποδεικνύοντας τον περιοδικό συνδυασμό του Κρόνου και του Δία στον ζωδιακό κύκλο .
Συνειδητοποίησε ότι τα κανονικά πολύγωνα είναι εγγεγραμμένα σε περιγεγραμμένο κύκλο με συγκεκριμένες αναλογίες , τον οποίο θεώρησε ότι μπορεί να είναι η γεωμετρική βάση του σύμπαντος .
Αφού δεν κατάφερε να βρει μία μοναδική διάταξη των πολυγώνων που να ταιριάζει στις γνωστές αστρονομικές παρατηρήσεις , ο Κέπλερ άρχισε να εκτελεί πειράματα σε πολύγωνα τριών διαστάσεων .
Ανακάλυψε ότι καθένα από τα πέντε Πλατωνικά στερεά θα μπορούσε να είναι μοναδικά εγγεγραμμένο και περιγεγραμμένο σε από σφαίρες ; τοποθετώντας τα στερεά το καθένα σε σφαίρες , μέσα το ένα στο άλλο έτσι ώστε να παραχθούν έξι στρώματα , τα οποία ανταποκρίνονται στους έξι γνωστούς πλανήτες : Ερμής , Αφροδίτη , Γη , Άρης , Δίας και Κρόνος .
Τοποθετώντας τα στερεά σωστά- οκτάεδρο , εικοσάεδρο , δωδεκάεδρο , τετράεδρο , κύβος- ο Κέπλερ ανακάλυψε ότι οι σφαίρες μπορούν να τοποθετηθούν κατά διαστήματα αντίστοιχα ( εντός των ορίων ακριβείας των διαθέσιμων αστρονομικών παρατηρήσεων ) στα σχετικά μεγέθη της πορείας του κάθε πλανήτη , με την προϋπόθεση τον κύκλο των πλανητών γύρω από τον Ήλιο .
Ο Κέπλερ επίσης ανακάλυψε ένα τύπο σχετικό με το μέγεθος της τροχιάς του κάθε πλανήτη με τη διάρκεια της τροχιακής περιόδου του : από το εσωτερικό προς του εξωτερικό του πλανήτη , ο λόγος της αύξησης της τροχιακής περιόδου είναι το διπλάσιο της διαφοράς της ακτίνας του .
Παρόλα αυτά , ο Κέπλερ αργότερα απέρριψε αυτόν τον τύπο επειδή δεν ήταν αρκετά ακριβής . Όπως προαναφέραμε , ο Κέπλερ πίστευε ότι είχε ανακαλύψει το γεωμετρικό σχέδιο του Θεού για το σύμπαν . Ένα μεγάλο μέρος του ενθουσιασμού του Κέπλερ για το σύστημα του Κοπέρνικου προήλθε από τις θεολογικές του πεποιθήσεις σχετικά με τη σύνδεση μεταξύ του σώματος και του πνεύματος , το σύμπαν από μόνο του ήταν μια εικόνα του Θεού με τον Ήλιο να αντιστοιχεί στον Πατέρα , η αστρική σφαίρα στον Υιό και το ενδιάμεσο διάστημα στο Άγιο Πνεύμα .
Το πρώτο χειρόγραφο από το Mysterium περιείχε ένα εκτενές κεφάλαιο που συμφιλίωνε την έννοια του ηλιοκεντρισμού με βιβλικά χωρία που αναφέρονταν στο γεωκεντρικό .
Με την υποστήριξη του μέντορά του Μίχαελ Μέστλιν ( Michael Maestlin ) , ο Κέπλερ πήρε άδεια από το πανεπιστήμιο του Τίμπινγκεν να δημοσιεύσει χειρόγραφό του , εν αναμονή της απομάκρυνσης της εξήγησης της Αγίας Γραφής και την προσθήκη μιας απλούστερης , περισσότερο κατανοητής περιγραφής του συστήματος του Κοπέρνικου καθώς και τις νέες ιδέες του Κέπλερ .
Το Mysterium εκδόθηκε αργά το 1596 , και ο Κέπλερ έλαβε τα αντίγραφά του και ξεκίνησε να τα στέλνει σε καταξιωμένους αστρονόμους και προστάτες το 1597 .
Δεν έγινε ευρέως γνωστό αλλά εδραίωσε τη φήμη του Κέπλερ ως εξειδικευμένου επιστήμονα .
Η αφοσίωση στους προστάτες καθώς και σε αυτούς που έλεγχαν τη θέση του στο Γκρατς του εξασφάλισαν μία θέση στο σύστημα της πατρωνίας .
Αν και οι λεπτομέρειες θα πρέπει να ειδωθούν υπό το φως τις τελευταίας του εργασίας , ο Κέπλερ ποτέ δεν εγκατέλειψε την Πλατωνική πολυεδρική-σφαιρική κοσμολογία στην οποίαν αναφερόταν το Mysterium Cosmographicum .
Τα μετέπειτα αστρονομικά έργα του ασχολούνταν κατά κάποιο τρόπο με τις περαιτέρω εξελίξεις πάνω σε αυτό , που αφορούσαν την εύρεση μεγαλύτερη ακρίβεια στις εσωτερικές και εξωτερικές διαστάσεις από τις σφαίρες , υπολογίζοντας τις εκκεντρότητες των πλανητικών τροχιών .
Το 1621 ο Κέπλερ δημοσίευσε μία εκτεταμένη δεύτερη έκδοση του Mysterium , με το μισό μήκος του πρώτο , η οποία περιείχε υποσημειώσεις , λεπτομέρειες και επεξηγήσεις που είχε επιτύχει τα τελευταία 25 χρόνια από την πρώτη δημοσίευση του βιβλίου . Όσο αναφορά στον αντίκτυπο του Mysterium , μπορεί να θεωρηθεί ως ένα σημαντικό πρώτο βήμα για τον εκσυγχρονισμό της θεωρίας του Κοπέρνικου .
Δεν υπάρχει καμία αμφιβολία ότι ο Κοπέρνικος στο De Revolutionibus επιδίωκε να προωθήσει ένα ηλιοκεντρικό σύστημα , αλλά αυτό το βιβλίο κατέφευγε σε πτολεμαϊκές συσκευές ( όπως επίκυκλους και έκκεντρους κύκλους ) προκειμένου να εξηγήσει την αλλαγή στην τροχιακή ταχύτητα των πλανητών .
Επιπλέον , ο Κοπέρνικος συνέχισε να χρησιμοποιεί ως σημείο αναφοράς το κέντρο της τροχιάς της Γης και όχι εκείνη του Ηλίου όπως αναφέρει , « ως υποβοήθηση για τους υπολογισμούς και για να μη συγχέεται ο αναγνώστης από τη μεγάλη απόκλιση από τον Πτολεμαίο. » Ως εκ τούτο , αν και η θέση του Mysterium Cosmographicum ' ήταν λάθος , η σύγχρονη αστρονομία οφείλει πολλά στο έργο αυτό « δεδομένου ότι αποτελεί το πρώτο βήμα για καθαρίσει το σύστημα του Κοπέρνικου από τα απομεινάρια της πτολεμαϊκής θεωρίας και των όσων παραμένουν προσκολλημένοι σε αυτή » .
Τον Δεκέμβριο του 1595 , ο Κέπλερ συστήθηκε στη Μπάρμπαρα Μύλερ ( Barbara Müller ) , δύο φορές χήρα 23 ετών με μια μικρή κόρη , την Gemma van Dvijneveldt .
Η Μύλερ εκτός από το ότι ήταν κληρονόμος των κτημάτων των προηγούμενων συζύγων της , ήταν η κόρη πετυχημένου ιδιοκτήτη αλευρόμυλου .
Ο πατέρας της , Jobst , αρχικά είχε εναντιωθεί στον γάμο τους παρά την ευγενή καταγωγή του Κέπλερ .
Αν και είχε κληρονομήσει την ευγενική καταγωγή του παππού του , η φτώχεια του Κέπλερ αποτελούσε ανασταλτικό παράγοντα .
Τελικά ο Jobst υποχώρησε όταν ο Κέπλερ ολοκλήρωσε το βιβλίο του Mysterium Cosmographicum , αλλά ο αρραβώνας ματαιώθηκε όταν ο Κέπλερ οργάνωνε τις διαδικασίες για την δημοσίευση .
Παρόλα αυτά , οι αξιωματούχοι της εκκλησίας- που είχαν βοηθήσει όλη αυτή την περίοδο- πίεσαν τους Μύλερ να τηρήσουν τη συμφωνία τους .
Η Μύλερ και ο Κέπλερ παντρεύτηκαν στις 27 Απριλίου του 1597 .
Τα πρώτα χρόνια του γάμου τους , ο Κέπλερ είχε δύο παιδιά ( Heinrich and Susanna ) , τα οποία πέθαναν σε βρεφική ηλικία .
Το 1602 είχαν μια κόρη ( Susanna ) , το 1604 έναν γιο ( Friedrich ) και το 1607 ακόμη έναν γιο ( Ludwig ) .
Μετά τη δημοσίευση του Mysterium και με την υποστήριξη από τους επιθεωρητές των σχολείων του Γκρατς , ο Κέπλερ ασχολήθηκε με ένα φιλόδοξο πρόγραμμα με σκοπό την επέκταση και την επεξεργασία του έργου του .
Προγραμμάτισε τέσσερα βιβλία , ένα για τις σταθερές πτυχές του Σύμπαντος ( τον ήλιο και τους απλανείς αστέρες ) , ένα για τους πλανήτες και τις κινήσεις τους , ένα για τη φυσική κατάσταση των πλανητών και τη διαμόρφωση των φυσικών τους χαρακτηριστικών ( επικεντρώθηκε στη Γη ) και τέλος , ένα σχετικά με τις επιπτώσεις του ουρανού στη Γη , έτσι ώστε να συμπεριλάβει την ατμοσφαιρική οπτική , τη μετεωρολογία και την αστρολογία .
Ζήτησε επίσης τις απόψεις πολλών αστρονόμων στους οποίους είχε στείλει το Mysterium , ανάμεσα στους οποίους τον Reimarus Ursus ( Nicolaus Reimers Bär , ο οποίος ήταν ο βασιλικός μαθηματικός του Ροδόλφου Β΄ και αντίπαλος του Τύχο Μπράχε .
Ο Ursus δεν απάντησε αμέσως , αλλά έστειλε στον Κέπλερ ένα κολακευτικό γράμμα με σκοπό να συνεχίσει την προτεραιότητά του σε αυτό που σήμερα ονομάζουμε σύστημα του Τύχο Μπράχε .
Ο Τύχο ξεκίνησε μια σκληρή αλλά νόμιμη κριτική του συστήματος του Κέπλερ , αφού ξεκίνησε να χρησιμοποιεί ανακριβή στοιχεία που προέρχονταν από το σύστημα του Κοπέρνικου , προκαλώντας έτσι πολλές εντάσεις .
Μέσα από τις επιστολές , ο Τύχο και ο Κέπλερ , συζήτησαν ένα ευρύ φάσμα αστρονομικών προβλημάτων , όπως τα σεληνιακά φαινόμενα και τη θεωρία του Κοπέρνικου ( κυρίως τη θεολογική βιωσιμότητά της ) .
Αλλά χωρίς τα σημαντικά στοιχεία του παρατηρητηρίου του Τύχο , ο Κέπλερ δεν είχε τη δυνατότητα να αντιμετωπίσει πολλά από αυτά τα προβλήματα .
Αντίθετα , έστρεψε την προσοχή του στην χρονολογία και στην « αρμονία » , τις αριθμολογικές σχέσεις μεταξύ της μουσικής , των μαθηματικών και του φυσικού κόσμου όπως και τις αστρολογικές τους συνέπειες .
Με τη παραδοχή ότι η Γη κατέχει μια ψυχή ( μια ιδιότητα που αργότερα θα επικαλεστεί για να εξηγήσει πώς ο Ήλιος προκαλεί την κίνηση των πλανητών ) , ίδρυσε ένα κερδοσκοπικό σύστημα που συνδέει αστρολογικές όψεις και αστρονομικές αποστάσεις με τις καιρικές συνθήκες και άλλα γήινα φαινόμενα .
Το 1599 , παρ'όλα αυτά , ο ίδιος άρχισε να νιώθει ότι το έργο του περιορίζεται από την ανακρίβεια των διαθέσιμων δεδομένων- όπως και ότι η αυξανόμενη θρησκευτική ένταση απειλεί τη συνέχιση της απασχόλησής του στο Γκρατς .
Το Δεκέμβριο του ίδιου έτους , ο Τύχο προσκάλεσε τον Κέπλερ να τον επισκεφθεί στην Πράγα .
Στις 1 Ιανουαρίου του 1600 ( πριν καν δεχθεί πρόσκληση ) , ο Κέπλερ εναπόθεσε τις ελπίδες του στο ότι ο Τύχο θα μπορούσε να δώσει απαντήσεις στα φιλοσοφικά προβλήματά του όπως και στα κοινωνικά-οικονομικά .
Στις 4 Φεβρουαρίου του 1600 , ο Κέπλερ συνάντησε τον Τύχο Μπράχε και τους βοηθούς του Franz Tengnagel και Longomontanus στο Benátky nad Jizerou ( 35 χιλιόμετρα από την Πράγα ) εκεί όπου είχε εγκατασταθεί το παρατηρητήριο του Τύχο .
Κατά τη διάρκεια των επόμενων δύο μηνών έμεινε εκεί ως φιλοξενούμενος , αναλύοντας κάποιες από τις παρατηρήσεις του Τύχο για τον Άρη- ο Τύχο κρατούσε τα στοιχεία των παρατηρήσεων μυστικά αλλά εντυπωσιασμένος από τις θεωρητικές ιδέες του Κέπλερ , του επέτρεψε να τα μελετήσει .
Ο Κέπλερ προγραμμάτιζε να επιβεβαιώσει την θεωρία του στο Mysterium Cosmographicum με βάση τα στοιχεία για τον Άρη , αλλά εκτίμησε ότι το έργο θα μπορούσε να διαρκέσει παραπάνω από δύο χρόνια ( εφόσον δεν του επιτρεπόταν να χρησιμοποιήσει τα αποτελέσματα των παρατηρήσεων για δική του προσωπική χρήση ) .
Με τη βοήθεια του Johannes Jessenius , ο Κέπλερ προσπάθησε να διαπραγματευτεί μία πιο επίσημη συνεργασία με τον Τύχο Μπράχε , αλλά οι διαπραγματεύσεις έπεσαν στο κενό μετά από έναν άσχημο καυγά και ο Κέπλερ έφυγε για την Πράγα στις 6 Απριλίου .
Ο Κέπλερ και ο Τύχο τελικά συμφιλιώθηκαν και κατάφεραν να συμφωνήσουν για τον μισθό και τις διαδικασίες επιβίωσης , οπότε τον Ιούνιο , ο Κέπλερ επέστρεψε στο σπίτι του για να μετακομίσει με την οικογένειά του .
Οι θρησκευτικές και πολιτικές δυσκολίες του Γκρατς εξάλειψαν τις ελπίδες του να επιστρέψει στον Μπράχε .
Με την ελπίδα να συνεχίσει τις αστρονομικές σπουδές του , ο Κέπλερ ζήτησε τον διορισμό του ως μαθηματικός του αρχιδούκα Φερδινάνδου Β΄ .
Γι ' αυτό το λόγο , ο Κέπλερ συνέθεσε ένα δοκίμιο αφιερωμένο στον Φερδινάνδο , στο οποίο πρότεινε μια θεωρία για την σεληνιακή κίνηση , βασιζόμενη σε δύναμη : `` In Terra inest virtus , quae Lunam ciet '' ( υπάρχει μια δύναμη στη Γη που αναγκάζει τη Σελήνη να κινείται ) .
Αν και με το δοκίμιο αυτό δεν κατάφερε να κερδίσει μία θέση δίπλα στον Φερδινάνδο , ωστόσο παρουσίασε λεπτομερώς μια νέα μέθοδο για τις μετρήσεις των σεληνιακών εκλείψεων , την οποία χρησιμοποίησε κατά την έκλειψη της 10ης Ιουλίου στο Γκρατς .
Αυτές οι παρατηρήσεις αποτέλεσαν τη βάση των εξερευνήσεών του για τους νόμους της οπτικής που θα κορυφωθούν στο Astronomiae Pars Optica .
Στις 2 Αυγούστου του 1600 , αφού αρνήθηκε να ασπαστεί τον Καθολικισμό , ο Κέπλερ και η οικογένειά του εξορίστηκαν από το Γκρατς .
Αρκετούς μήνες αργότερα , επέστρεψαν όλοι μαζί στην Πράγα .
Κατά τη διάρκεια του 1601 , υποστηρίχθηκε φανερά από τον Τύχο , ο οποίος του ανέθεσε την ανάλυση των πλανητικών παρατηρήσεων καθώς και να γράφει ένα κείμενο εναντίον του αντιπάλου του Τύχο , Ursus ( που στο μεταξύ είχε πεθάνει ) .
Τον Σεπτέμβριο ο Τύχο εξασφάλισε τη συμμετοχή του σε ένα συμβούλιο ως συνεργάτης , για το νέο σχέδιο που είχε προτείνει στον αυτοκράτορα : οι Ροδόλφειοι πίνακες θα έπρεπε να αντικαταστήσουν τους πίνακες του Εράσμου Ράινχολντ .
Δύο μέρες μετά τον αιφνίδιο θάνατο του Μπράχε στις 24 Οκτωβρίου του 1601 , ο Κέπλερ διορίστηκε διάδοχός του ως αυτοκρατορικός μαθηματικός με την ευθύνη να ολοκληρώσει το ημιτελές έργο του .
Τα επόμενα 11 χρόνια ως αυτοκρατορικός μαθηματικός , θα είναι τα πιο παραγωγικά της ζωής του .
Ως αυτοκρατορικός μαθηματικός , η κύρια εργασία του Κέπλερ ήταν να παρέχει αστρολογικές συμβουλές στον αυτοκράτορα .
Αν και ο Κέπλερ είχε μια αμυδρή άποψη σχετικά με το να προβλέπει το μέλλον ή κάποια συγκεκριμένα γεγονότα , είχε δημιουργήσει λεπτομερή ωροσκόπια από φίλους , οικογένεια και τους αξιωματούχους , κατά τη διάρκεια των σπουδών του στο Τίμπινγκεν .
Εκτός από τα ωροσκόπια για τους συμμάχους και τους ξένους ηγέτες , ο αυτοκράτορας ζήτησε τη συμβουλή του Κέπλερ σε καιρούς πολιτικών προβλημάτων ( εικάζεται ότι οι συστάσεις του Κέπλερ βασίστηκαν κυρίως στην κοινή λογική και λιγότερο στα αστέρια ) .
Ο Ροδόλφος Β΄ είχε ζωντανό ενδιαφέρον για το έργο πολλών μελετητών ( συμπεριλαμβανομένων και πολυάριθμων αλχημιστών ) και έτσι παρακολούθησε και το έργο του Κέπλερ στην αστρονομία .
Επισήμως , το μόνο αποδεκτό δόγμα στην Πράγα ήταν το Καθολικό και το Utraquist , αλλά η θέση του Κέπλερ στην αυτοκρατορική αυλή του επέτρεπε να ασκεί τη λουθηρανική πίστη του ανεμπόδιστα .
Ο αυτοκράτορας του παρείχε ονομαστικά ένα πλούσιο εισόδημα για την οικογένειά του , αλλά οι δυσκολίες από το υπερ-φορτωμένο αυτοκρατορικό θησαυροφυλάκιο σήμαινε ότι το να πάρει στο χέρι χρήματα αρκετά για την εκπλήρωση των οικονομικών του υποχρεώσεων ήταν μια διαρκώς δύσκολη υπόθεση .