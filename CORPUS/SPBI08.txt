Οι εξαιρετικές εμφανίσεις του έπεισαν την Ferrari να τον υπογράψει για το 2000 .
Η μεταγραφή ανακοινώθηκε πριν το ιταλικό γκραν πρι .
Στην ιταλική ομάδα , ο Μπαρικέλο δεν είχε το σεβασμό που του άξιζε .
Η ομάδα τον είχε μονίμως υπό καθεστώς Νο 2 οδηγού , κάτω απο το Μίχαελ Σουμάχερ .
To 2000 , είχε μια καλή πρώτη χρονιά .
Σταθερός και γρήγορος , χωρίς να κάνει λάθη , ανέβαζε συχνά τη Ferrari στο βάθρο .
Στην Αυστραλία έγραψε τον πρώτο του ταχύτερο γύρο τερματίζοντας 2ος .
Στην Βραζιλία , μετά απο πολύ ωραία προσπεράσματα στον Χάκινεν και τον Κούλθαρντ εγκατέλειψε απο μηχανικό πρόβλημα , όντας 2ος .
Στην Αγγλία , πήρε την πολ ποσισιον και οδηγούσε τον αγώνα μέχρι που ένα μηχανικό πρόβλημα του στέρησε μια μονομαχία για τη νίκη .
Στην Ισπανια , τερμάτισε 3ος προσπερνώντας ταυτόχρονα τους αδελφούς Σουμάχερ .
Είχε συνεχόμενα βάθρα σε Μονακό , Καναδά , Γαλλία και Αυστρία .
Στους τρεις τελευταίους αυτούς αγώνες μάλιστα , οι εντολές της ομάδας προς όφελος του Σουμάχερ ήταν εμφανείς : στον Καναδά έκλεισε μια διαφορά 15 δευτερολέπτων απο το Γερμανό στους τελευταίους γύρους , όταν η ομάδα του απαγόρευσε να πιέσει για προσπέραση .
Στην εκκίνηση στη Γαλλία , πετάχτηκε απο 3ος , 2ος πίσω απ το Γερμανό , και η ομάδα του είπε να κρατήσει τον 3ο Κούλθαρντ σε αργό ρυθμό , επιτρέποντας στο Σουμάχερ να ανοίξει διαφορά 7,5 δευτερολέπτων .
Στην Αυστρία , τέλος , παρότι εκίνησε καλύτερα , άνοιξε δρόμο και φρέναρε νωρίς , για να περάσει μπροστά ο Γερμανός , πριν χτυπηθεί απο το Ζόντα στην πρώτη στροφή . Έπρεπε να περιμένει 123 αγώνες πριν τη συναισθηματική πρώτη νίκη στη Γερμανία .
Εκκινώντας 18ος ( λόγω μηχανικών προβλημάτων στις δοκιμές ) , ανέβηκε τρίτος με πολλά ωραία προσπεράσματα .
Περίπου 10 γύρους πριν τον τερματισμό , άρχισε να βρέχει , αλλά μόνο στο τμήμα του σταδίου της πίστας ( για όσους θυμούνται , το γερμανικό γκραν πρι τότε γινόταν στην υπέρ-γρήγορη πίστα του Hockenheim , η οποία περνούσε μέσα απο το δάσος ) . Όλοι οι οδηγοί ( μαζί και οι δυο προπορευόμενες Μακλάρεν των Χάκινεν και Κούλθαρντ , μπήκαν στα πιτ για λάστιχα βροχής μόνο και μόνο επειδή τους διέταξαν οι ομάδες τους .
Ο Ρούμπενς έμεινε με τα στέγνα για να κατακτήσει τη νίκη ξεσπώντας σε δάκρυα χαράς . Ήταν η πρώτη νίκη Βραζιλιάνου οδηγού μετά την τελευταία νίκη του Άιρτον Σένα στην Αυστραλία το 1993 .
Ακόμα δυο βάθρα σε Αμερική και Μαλαισία , βοηθώντας πάντα το Μίχαελ Σουμάχερ να πάρει το πρωτάθλημα , του έδωσαν την 4η θέση στο πρωτάθλημα με 62 βαθμούς .
Το 2001 ήταν μια χρονιά με πολλές άτυχες στιγμές και χαμένες ευκαιρίες για νίκες .
Μετά τα δυο βάθρα σε Αυστραλία και Μαλαισία , στον εντός έδρας αγώνα στη Βραζιλία , έκανε λάθος προσπαθώντας να περάσει το Ραλφ Σουμάχερ με αποτέλεσμα να συγκρουστούν και να εγκαταλείψουν και οι δυο . Ένα ακόμα βάθρο ήρθε στο Σαν Μαρίνο , αλλά στην Ισπανία , όντας άνετα τρίτος εγκατέλειψε λόγω ανάρτησης .
Στην Αυστρία , μετά την εγκατάλειψη του Ραλφ , ο Μίχαελ Σουμάχερ και ο ( καλός φίλος του Ρούμπενς ) Χουάν Πάμπλο Μοντόγια , μονομάχησαν για την πρωτιά με αποτέλεσμα να συγκρουστούν και να πέσουν πιο πίσω .
Ο Μπαρικέλο ανέβηκε πρώτος , αλλά στα πιτ τον πέρασε ο Κούλθαρντ .
Απο κει και για τους τελευταίους 10 γύρους , η Ferrari διέταζε το Ρούμπενς να αφήσει το Σουμάχερ να περάσει δεύτερος , πράγμα που έκανε στην τελευταία στροφή του τελευταίου γύρου .
Στο Μονακό τερμάτισε δεύτερος , ενώ στον Καναδά έπεσε στον τοίχο προσπαθώντας να αποφύγει τον Montoya που είχε ατύχημα μπροστά του .
Ακολούθησαν βάθρα σε Γαλλία , Αγγλία , Γερμανία και Ουγγαρία .
Στο Βέλγιο μπορούσε να είχε ανέβει στο βάθρο αλλά στάθηκε άτυχος καθώς στη στροφή Μπας Στοπ , ο κώνος στο εσωτερικό της στροφής , έσπασε την μπροστινή του αεροτομή , για να τερματίσει τελικά 5ος .
Στην Ιταλία είχε πολύ ωραία μονομαχία με τον Μοντόγια για τη νίκη , αλλα ένα καταστροφικό πιτ στοπ τον έριξε 2ο .
Στην Αμερική μονομάχησε με τον Χάκινεν για τη νίκη .
Είχε κλείσει τη διαφορά στα 2 δευτερόλεπτα , αλλα μόλις δυο γύρους πριν το τέλος ο κινητήρας του έσπασε .
Με τη 5η θέση στην Ιαπωνία , ολοκλήρωσε τη σαιζόν με 56 βαθμούς στην 3η θέση κατάταξης οδηγών .
Το 2002 ήταν μια αμφιλεγόμενη χρονιά , με πολλά ανάμεικτα συναισθήματα .
Η Ferrari είχε με διαφορά το ταχύτερο μονοθέσιο , αλλά οι τακτικές της ομάδας ευνοούσαν συνεχώς τον Μίχαελ Σουμάχερ .
Χαρακτηριστικό ότι ο Γερμανός τερμάτισε και στους 17 αγώνες στο βάθρο , χωρίς το παραμικρό πρόβλημα αξιοπιστίας .
Στην Αυστραλία ο Ρούμπενς συγκρούστηκε με το Ραλφ στην πρώτη στροφή .
Στη Μαλαισία , μετά απο τη μάχη του Σουμάχερ με το Μοντογια , ανέβηκε 1ος , αλλα ο κινητήρας έσπασε 10 γύρους πριν το τέλος .
Στη Βραζιλία , η Φερραρι επέλεξε να φέρει την καινούρια F-2002 μόνο για το Σουμαχερ .
Ο Ρουμπενς ήταν σε στρατηγική 2 πιτ στοπ για να μπορέσει να ανακτήσει θέσεις , αφού εκκινούσε 8ος .
Με πολλά προσπεράσματα ανέβηκε 1ος , μέχρι να εγκαταλείψει ξανά απο μηχανικό πρόβλημα .
Στο Σαν Μαρίνο επιτέλους ανέβηκε στο βάθρο , αλλά στην Ισπανία η ατυχία επέστρεψε , καθώς η Φερραρι του είχε πρόβλημα στην εκκίνηση .
Ο αγώνας της Αυστρίας θεωρείται ένας απο τους πιο αμφιλεγόμενους στην ιστορία της Φόρμουλα 1 .
Ο Ρούμπενς πήρε την πολ ποζισιον και οδηγούσε άνετα τον αγώνα , όταν η Φερράρι ξανά ( όπως και την προηγούμενη χρονιά στην ίδια πίστα ) , τον διέταξε να αφήσει το Σουμαχερ να κερδίσει .
Μάλιστα ο Γερμανός του έδωσε το τρόπαιο του νικητή και κατά την απονομή ο Μπαρικέλο στεκόταν στο 1ο σκαλί ενώ έπαιζε ο γερμανικός εθνικός ύμνος .
Η Φερράρι και ο Σουμαχερ γνώρισαν τη διεθνή κατακραυγή , καθώς πλέον όλοι γνώριζαν ποιος ευνοείται στην ομάδα .
Στο Μονακό , είχε τον χειρότερό του αγώνα στη χρονιά , καθώς έκανε λάθος στα φρένα και έπεσε πάνω στον Ραικόνεν , τερματίζοντας τελικά 7ος , εκτός βαθμών .
Στον Καναδά οδηγούσε τον αγώνα , αλλά το αυτοκίνητο ασφαλείας κατέστρεψε τη στρατηγική του , για να τερματίσει τελικά τρίτος .
Στην Ευρώπη πήρε εύκολα τη νίκη , οδηγώντας από την αρχή μέχρι το τέλος .
Στην Αγγλία , για ακόμα μια φορά ήταν εκπληκτικός .
Εκκινούσε 2ος , αλλά ο κινητήρας έσβησε και ξεκίνησε τελευταίος .
Σε 20 γύρους είχε ανέβει 2ος , μετά απο μια απολαυστική μάχη με τον Μοντογια υπό βρόχινες συνθήκες .
Στη Γαλλία , πάλι δεν εκκίνησε , λόγω μηχανικού προβλήματος .
Μετά απο ενα μέτριο αγώνα στη Γερμανία , πήρε μια ακόμα εύκολη νίκη στην Ουγγαρία .
Στο Βέλγιο ήρθε 2ος , ενώ στην Ιταλία κέρδισε ξανά με στρατηγική 2 πιτ στοπ , έναντι ενός του Σουμαχερ .
Στην Αμερική ο Γερμανός οδηγούσε όλο τον αγώνα , αλλά στην γραμμή του τερματισμού ο Μπαρικέλο πήρε τη νίκη για 11 χιλιοστά του δευτερολέπτου .
Ο Σουμάχερ είπε αργότερα ότι ήθελε να τερματίσουν ταυτόχρονα , αλλα πολλοί πιστεύουν ότι άφησε το Ρουμπενς να κερδίσει για να του ανταποδώσει τη νίκη στην Αυστρία .
Μια 2η θέση στην Ιαπωνία , του έδωσε τη 2η θέση στο πρωτάθλημα με 77 βαθμούς .
To 2003 ήταν μια μέτρια χρονιά για το Βραζιλιάνο .
Η Φερραρι δεν είχε πάντα το ταχύτερο μονοθέσιο , καθώς ο ανταγωνισμός ήταν δυνατός , απο τις Ουίλιαμς των Μοντογια και Ραλφ Σουμάχερ , τη Μακλάρεν του Ραικονεν , αλλά και τη Ρενό του Αλόνσο . Όταν το μονοθέσιο ήταν το ταχύτερο τον πρώτο λόγο όπως πάντα είχε ο Μίκαελ Σουμάχερ . Όταν όμως το μονοθέσιο δεν `` τράβαγε '' , ο Ρούμπενς ήταν αυτός που πάλευε .
Στην Αυστραλία είχε έναν πολύ κακό αγώνα .
Στην εκκίνηση , ξεκίνησε πριν σβήσουν τα φώτα .
Συζητώντας για το συμβάν και το ενδεχόμενο ποινής με τον Ρος Μπράουν , έκανε λάθος και έπεσε στον τοίχο .
Στη Μαλαισία τερμάτισε 2ος .
Στη Βραζιλία είχε μια απο τις πιο άτυχες στιγμές του .
Ξεκίνησε απο την πολ ποζισιον σε έναν βρεγμένο αγώνα .
Μετά από μεγάλη μάχη με τον Κουλθαρτ πέρασε 1ος και άρχισε να κινείται 2 δευτερόλεπτα στο γύρο ταχύτερα , αλλά λίγο αργότερα είχε πρόβλημα με την πίεση καυσίμου χάνοντας μια σίγουρη νίκη . Ήταν η 9η συνεχής εγκατάλειψη στη Βραζιλία .
Ακολούθησαν 3 συνεχόμενες τρίτες θέσεις σε Σαν Μαρίνο , Ισπανία και Αυστρία , στις οποίες ξεχώρισαν η εντυπωσιακή προσπέραση στον Ραλφ στο Σαν Μαρίνο και η μεγάλη μάχη για τη δεύτερη θέση με το Ραικονεν στην Αυστρία , με τελικό νικητή το Φινλανδό .
Στη Γαλλία είχε το χειρότερό του αγώνα στη χρονιά , καθώς έκανε λάθος στην τελευταία στροφή και έχασε πολύ χρόνο , τερματίζοντας 7ος .
Στην Αγγλία όμως , είχε τον καλύτερο αγώνα της καριέρας του .
Ξεκινούσε απο την πολ ποζίσιον , αλλά μετά απο κακή εκκίνηση έπεσε 3ος . Όταν άρχισε να αυξάνει το ρυθμό του , ένας τρελός ιερέας εισέβαλε στην πίστα , αναγκάζοντας το αυτοκίνητο ασφαλείας να κάνει την εμφάνισή του . Όπως και οι περισσότεροι οδηγοί μπήκε στα πιτ , αλλά λόγω του χάους που δημιουργήθηκε στη λωρίδα πιτ λέιν έπεσε στην 8η θέση . Άρχισε μια εντυπωσιακή σειρά απο προσπεράσματα και ανέβηκε 2ος .
Με καταιγιστικό ρυθμό άρχισε να μειώνει τη διαφορά απο το Ραικονεν και μετά τα δεύτερα πιτ στοπ , του έκανε μια αριστουργηματική προσπέραση στην στροφή Bridge , για να πάρει την 6η νίκη της καριέρας του .
Στην Ουγγαρία ήταν 5ος μπροστά απο το Μοντογια , όταν η ανάρτηση κατέρρευσε στα φρένα για την πρώτη στροφή .
Στην Ιαπωνία με τη νίκη του μπροστά απο το Ραικόνεν , εξασφάλισε το νταμπλ για τη Φερραρι και το Σουμάχερ .
Τέλειωσε τη σαιζόν με 65 βαθμούς στην 4η θέση .
Το 2004 η Φερραρι είχε και πάλι το ταχύτερο μονοθέσιο στο grid .
Ο Σουμάχερ όμως ήταν αυτός που έπαιρνε όλες τις νίκες .
Ο Μπαρικέλο βέβαια ήταν σταθερός , όντας ο μόνος οδηγός που βαθμολογήθηκε στους 11 πρώτους αγώνες .
Ανέβαινε διαρκώς στο βάθρο , με αποκορύφωμα τον έξοχο αγώνα στη Γαλλία , όπου εκκινώντας 10ος τερμάτισε 3ος , προσπερνώντας τον Γιάρνο Τρούλι στην τελευταία στροφή του τελευταίου γύρου .
Το λάθος ήρθε στον 12ο αγώνα στη Γερμανία , όπου στον 1ο γύρο έπεσε πάνω στον Κουλθαρτ , καταστρέφοντας την μπροστινή αεροτομή και -μοιραία- τον αγώνα του .
Η 1η νίκη της σαιζόν ήρθε στην Ιταλία , όταν με έξοχη οδήγηση σε στρατηγική 3 πιτ στοπ κέρδισε τον αγώνα μπροστά απο τον Σουμάχερ .
Δύο βδομάδες αργότερα πήρε την δεύτερη συνεχόμενη νίκη του στη χρονιά στο 1ο κινέζικο γκραν πρι , εκκινώντας απο την πολ ποσισιον , μετά απο μεγάλη μάχη με τον Μπατον και τον Ραικονεν .
Στην Ιαπωνία συγκρούστηκε με τον Κουλθαρτ στην προσπάθειά του να τον περάσει στο σικέιν της πίστας .
Στον τελευταίο αγώνα στην Βραζιλία κατέκτησε την πολ ποζίσιον και ήταν φαβορί για την πολυπόθητη 1η νίκη στην πατρίδα του .
Στην αρχή του αγώνα όμως έβρεξε και όταν στέγνωσε η πίστα , ο Ρούμπενς έμεινε 1 παραπάνω γύρο με τα βρόχινα ελαστικά .
Η Ferrari κάλεσε τον Σουμάχερ πρώτο στα πιτ , παρότι ήταν μόλις 8ος .
Αυτό ήταν αρκετό για να βγει εκτός μάχης για τη νίκη , για να τερματίσει τελικά 3ος .
Ολοκλήρωσε τη χρονιά με 114 βαθμούς , έχοντας ανέβει στο βάθρο 14 φορές , στη δεύτερη θέση του πρωταθλήματος .
Το 2005 ήταν καταστροφικό για τον Ρούμπενς , αλλά και την Φερράρι γενικώς .
Το μονοθέσιο της εταιρείας βρέθηκε πολύ πίσω τεχνολογικώς από τις Μακλαρεν , Ρενο , ακόμα και απο τις Τογιότα σε κάποιους αγώνες .
Είχε πολύ καλή επίδοση στον 1ο αγώνα στην Αυστραλία , τερματίζοντας 2ος , πίσω απο τον Φισικέλα .
Ακόμα δύο τερματισμοί στο βάθρο ακολούθησαν ( τρίτες θέσεις σε Καναδά και Ευρώπη ) .
Στον αμφιλεγόμενο αγώνα στην Αμερική , εκκίνησαν μόνο τα 6 μονοθέσια με ελαστικά Μπριτζεστοουν : οι Φερραρι , Μιναρντι και Τζορνταν .
Ο Ρούμπενς πάλεψε με τον Σουμαχερ για τη νίκη , αλλά στο τελευταίο πιτ στοπ ο Γερμανός βγήκε ακριβώς δίπλα του στην 1η στροφή και ο Βραζιλιάνος αναγκάστηκε να βγει στο γρασίδι για να αποφευχθεί η σύγκρουση . Όντας απογοητευμένος με τις εξελίξεις στη Φερραρι , αναζήτησε μια καινούρια πρόκληση στην Χόντα για το 2006 .
Την τελευταία του χρονιά στη Φερραρι τερμάτισε 8ος με 38 βαθμούς .
Το 2006 ήταν μια χρονιά προσαρμογής στην καινούρια του ομάδα .
Το μονοθέσιο ήταν σχετικά ανταγωνιστικό , αλλά σε καμία περίπτωση ικανό για νίκες , όπως είχε συνηθίσει τα προηγούμενα χρόνια στη Φερραρι .
Πήρε του πρώτους του βαθμούς για τη Χοντα στην Αυστραλία , τερματίζοντας 7ος .
Είχε 3 συνεχόμενους τερματισμούς στους βαθμούς σε Σαν Μαρίνο , Ευρώπη και Μονακό .
Στο Μονακό μάλιστα , ήταν 3ος , αλλά μια ποινή για υπέρβαση ορίου ταχύτητας στα πιτ , τον έριξε 4ο , μπροστά όμως απο τον Σουμαχερ , τον οποίο κράτησε πίσω του σε μια απολαυστική μάχη .
Μετά την 6η θέση στην Αμερική , ισοφάρισε το καλύτερό του αποτέλεσμα στην Ουγγαρία , τερματίζοντας 4ος . Έβαλε τη Χοντα στους βαθμούς σε Τουρκία , Ιταλία , Κίνα και Βραζιλία , για να τερματίσει μια σταθερή και καλή σαιζόν στην 7η θέση , με 30 βαθμούς .
Το 2007 ήταν η χειρότερη χρονιά της καριέρας του .
Το μονοθέσιο της Χοντα ήταν τραγικό , με αποτέλεσμα ο Ρούμπενς να μην κατακτήσει ούτε έναν βαθμό .
Στην Ισπανία μπορούσε να μπει στους βαθμούς , αλλα συγκρούστηκε με τον Μπατον και τερμάτισε τελικά 10ος .
Στην Αγγλία είχε καλή στρατηγική , αλλά έμεινε για λίγο εκτός βαθμών , τερματίζοντας 9ος .
Αυτό ήταν και το καλύτερό του αποτέλεσμα σε μια εφιαλτική χρονιά .
Το 2008 ήταν ελαφρώς καλύτερο .
Στην Αυστραλία τερμάτισε 6ος , αλλά μετά το τέλος του αγώνα αποκλείστηκε γιατί βγήκε απο τα πιτ ενώ το φανάρι ήταν κόκκινο .
Στο Μονακό πήρε επιτέλους βαθμούς μετά απο 2 χρόνια , τερματίζοντας 6ος , σε έναν δύσκολο αγώνα με βροχή .
Δυο εβδομάδες αργότερα πήρε πάλι βαθμούς , τερματίζοντας 7ος στον Καναδά , έχοντας οδηγήσει μάλιστα τον αγώνα για 10 γύρους .
Στην Αγγλία , υπό καταρρακτώδη βροχή και με έξοχη στρατηγική , ανέβηκε στο βάθρο για πρώτη φορά μετά απο 3 χρόνια .
Στη Γερμανία , ήταν άνετα 8ος , αλλά προσπαθώντας να περάσει τον Κουλθαρτ , ο Σκοτσέζος έκανε λάθος , με αποτέλεσμα να συγκρουστούν .
Δεν πήρε άλλους βαθμούς , αλλά ήταν μια καλή χρονιά δεδομένων και των οικονομικών προβλημάτων της ομάδας .