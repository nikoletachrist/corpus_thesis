Τα μαγικά ιπτάμενα νησιά , οι απέραντες τούνδρες και οι χαώδεις άβυσσοι είναι μερικά από τα χαρακτηριστικά του απέραντου αυτού κόσμου .
Το κάθε κομμάτι της Atreia κατοικείται από μία από τις δυο φυλές που μπορεί να επιλέξει να χειριστεί ο παίχτης .
Οι δυο αυτές φυλές είναι οι Elyos και οι Asmodians .
Οι δυο φυλές , χωρισμένες για αιώνες η μια από την άλλη , μελαγχολούσαν για την καταστροφή του κόσμου τους , και το μίσος μεταξύ τους όλο και μεγάλωνε .
Αρκετούς αιώνες μετά τον κατακλυσμό , κομμάτια του κατεστραμμένου Πύργου άρχισαν να αιωρούνται μυστηριωδώς στον αέρα , και με έκπληξη όλοι ανακάλυψαν πως πηγή αυτού του περίεργου γεγονότος ήταν κάποιες ασταθείς πύλες που οδηγούσαν σε άλλες σκοτεινές διαστάσεις .
Το μέρος αυτό ονομάστηκε « Άβυσσος » ( « Abyss » ) .
Σε αυτό το μυστηριώδες μέρος όλοι μπορούσαν να πετάξουν , ενώ σταδιακά μετατράπηκε σε πεδίο μάχης μεταξύ των δυο φυλών , για κατατρόπωση και επικράτηση .
Καθώς λοιπόν οι Elyos και οι Asmodians έμεναν σε αυτή την νέα αφιλόξενη περιοχή , ανακάλυπταν νέες λιγότερο ασταθής πύλες προς άλλες διαστάσεις , βρέθηκαν αντιμέτωποι με μια πρωτόγονη νέα δύναμη .
Μια φυλή με το όνομα Balau .
Εξορισμένοι σε άγνωστη διάσταση κατά την διάρκεια του μεγάλου κατακλυσμού , οι Balaur είναι ο μεγαλύτερος εχθρός όλως των φυλών της Atreia . Ήταν ο πόλεμος μεταξύ των κατοίκων της Atreia και των Balaur που οδήγησε στον μεγάλο κατακλυσμό , και από τότε που επέστρεψαν , η επιβίωση των δυο αντιμαχόμενων φυλών έγινε αβέβαιη .
Το « PvPvE » σύστημα του Aion περιστρέφεται γύρω από μάχες μέσα στις περιοχές της Abyss και της Balaurea ( ζώνες PvP ) .
Εντός αυτών των ζωνών υπάρχουν διασκορπισμένα Φρούρια ( Fortresses ) , τα οποία μπορούν να τα εξουσιάσει η κάθε Λεγεώνα ( Legion , έτσι ονομάζονται οι οργανωμένες ομάδες παιχτών κάτω από το ίδιο όνομα , ή αλλιώς guilds , στο Aion ) .
Η μάχη για τον έλεγχο αυτών των κάστρων περιλαμβάνει την καταπολέμηση των παικτών της αντίπαλης παράταξης ( faction ) και ταυτόχρονα αυτόματα-ελεγχόμενους χαρακτήρες ( Non-player character ή αλλιώς NPC ) , χρησιμοποιώντας ειδικά όπλα πολιορκίας ( siege weapons ) που λαμβάνονται από την εκμετάλλευση PvE περιεχομένου .
Οι Legions που κατέχουν κάποιο Fortress ( και μπορούν να κατέχουν και παραπάνω από ένα ) δικαιούνται αυτόματα χρηματοδότηση από τη φορολογία της περιοχής του Fortress και οι παίχτες του Faction που κατέχει το Fortress έχουν πρόσβαση σε ειδικούς NPC καθώς και εκπτώσεις στις τηλεμεταφορές ( teleports ) μεταξύ περιοχών και στις αγορές αντικειμένων από NPC πωλητές .
Το παιχνίδι δεν επιτρέπει σε παίχτες του ίδιου Faction να πολεμήσουν μεταξύ τους , εκτός από περιστασιακές μονομαχίες ( duel ) , σε κάποια από τις Αρένες ( π.χ .
Arena of Glory , Arena of Cooperation , Arena of Chaos , Arena of Discipline , Triniel Colliseum ) , ή στο χάρτη της Παγγαίας ( υποπεριοχή της Ρεσάντα ) .
Η συμμετοχή στο PvP ανταμοίβεται με Abyss Points .
Το παιχνίδι ιεραρχεί τους παίχτες καθώς νικούν μάχες με βάση τη συμμετοχή τους στην Abyss και Balaurea .
Ορισμένα αντικείμενα μπορούν να αγοραστούν ανταλλάσοντας Abyss Points , όπως πανοπλίες και τα όπλα με στοχευμένα PvP στατιστικά .
Αυτό αναφέρεται ως το Σύστημα Ιεραρχίας Αβύσσου ( Abyss Rank system ) , και υπάρχει ένας περιορισμένος αριθμός από υψηλόβαθμους παίκτες ανά διακομιστή .
Οι παίχτες με την υψηλότερη βαθμολογία ανταγωνίζονται για τις σχετικά λίγες διαθέσιμες θέσεις .
Οι παίκτες του πολύ υψηλού βαθμού λαμβάνουν επίσης τη δυνατότητα να μεταμορφώνονται σε αυτό που είναι γνωστό ως Προστάτης Στρατηγός ( Guardian General ) , μια μορφή που προσδίδει μια εξαιρετικά μεγάλη ώθηση σε ορισμένα στατιστικά και κάποιες ιδιαίτερες δεξιότητες ( skills ) , τις οποίες μπορεί να χρησιμοποιεί όσο είναι μεταμορφωμένος . Ένας παίχτης λαμβάνει Abyss Points κάθε φορά που νικά έναν άλλο παίχτη σε μάχη και αντίστοιχα , αφαιρούνται Abyss Points από τον χαμένο της μάχης . Όσο πιο υψηλός είναι ο βαθμός του αντίπαλου παίχτη τόσο περισσότερους Abyss Points θα αποκτήσει ο παίχτης που θα τον νικήσει .
Επίσης , οι Abyss Points μπορούν να αποκτηθούν με την εκπλήρωση συγκεκριμένων αποστολών ή ανταλλαγών συγκεκριμένων αντικειμένων σε ειδικούς NPC .
Από την επέκταση 4.0 του παιχνιδιού και μετά , οι υψηλότερες εννιά θέσεις στην ιεραρχία καθορίζονται από το σύστημα Τιμής ( Honour Points ) .
Ο κάθε παίχτης συλλέγει Honour Points με παρόμοιο τρόπο με αυτόν του Abyss Point συστήματος , με τη διαφορά ότι οι Honour Points ενός παίχτη μειόνονται κατά ένα μέρος κάθε μέρα .
Το παιχνίδι περιλαμβάνει έξι αρχικές κλάσεις χαρακτήρων , τις Warrior ( πολεμιστής ) , Scout ( ανιχνευτής ) , Mage ( μάγος ) , Priest ( ιερέας ) , Engineer ( μηχανικός ) και Artist ( καλλιτέχνης ) .
Ο κάθε παίχτης πρέπει να επιλέξει μια από αυτές κατά τη δημιουργία του χαρακτήρα του . Όταν ο χαρακτήρας φθάσει στο επίπεδο 10 ( Level 10 ) , τότε μπορεί να επιλέξει μια καινούρια από τις διαθέσιμες νέες ειδικές κλάσεις ανάλογα με το τί είχε επιλέξει αρχικά , ως εξής : Στην αμερικανική έκδοση του παιχνιδιού , ο Bard ονομάζεται Songweaver ( Σονγκγουίβερ ) και ο Gunner ονομάζεται Gunslinger ( Γκανσλίνγκερ ) . Ένα από τα βασικά χαρακτηριστικά των MMORPG παιχνιδιών είναι η απόκτηση συγκεκριμένων δεξιοτήτων ( skills ) ενός χαρακτήρα ανάλογα με το επίπεδό του ( level ) και την εκπλήρωση συγκεκριμένων αποστολών ( quests ) .
Στο Aion αρκετά skills μπορούν να χρησιμοποιηθούν μόνο κατά μία συγκεκριμένη σειρά δημιουργόντας μία αλυσίδα δεξιοτήτων ( skill chain ) .
Γενικά , τα skills όσο πιο αποκρυσμένα είναι στην αλυσίδα , τόσο είναι και πιο δυνατά ή ακριβή .
Μέχρι 6 παίκτες μπορούν να σχηματίσουν μια ομάδα ( group ) , να βοηθήσει ο ένας τον άλλον στη μάχη , και να μοιραστούν τα οφέλη της νίκης .
Ορισμένες περιοχές έχουν σχεδιαστεί για παιχνίδι μέσω ομάδας και η ύπαρξη μιας ομάδας είναι υποχρεωτική για την είσοδο σε ορισμένες περιοχές στο παιχνίδι .
Μέχρι τέσσερις ομάδες , 24 παίχτες , μπορούν να σχηματίσουν μια συμμαχία ( alliance ) για καταστάσεις που απαιτούν ακόμη μεγαλύτερη αριθμητική δύναμη .
Οκτώ συμμαχίες μπορούν να συνδυάζονται για να σχηματίσουν ένα συνασπισμό ( league ) , επιτρέποντας για ένα σύνολο 192 παικτών που συμμετέχουν σε μια συγκεκριμένη δραστηριότητα .
Το καθένα group , alliance ή league έχει και το δικό του κανάλι ομιλίας ( chat channel ) , το οποίο δημιουργείται αυτόματα κατά τη δημιουργία της κάθε ομάδας , συμμαχίας ή συνασπισμού , με σκοπό την άμεση και βέλτιστη επικοινωνία των παιχτών .
Η διαδικασία δημιουργίας αντικειμένων ( crafting ) περιλαμβάνει την εκμάθηση , βάση μιας συγκεκριμένης μορφής χειροτεχνίας .
Στο Aion υπάρχουν επτά : Weaponsmithing ( οπλουργία ) , Armorsmithing ( κατασκευή πανοπλιών ) , Handicrafting ( χειροτεχνία ) , Tailoring ( ραπτική ) , Alchemy ( αλχημεία ) , Cooking ( μαγειρική ) , και Construction ( κατασκευές ) , οποία μέσα στον κόσμο του παιχνιδιού αποδίδονται ως επαγγέλματα ( professions ) .
Οι παίκτες μπορούν να μάθουν όλα τα επτά επαγγέλματα χειροτεχνίας , αλλά μπορούν να ειδικευτούν ( Expert ) μόνο σε δύο , και να γίνουν ειδήμονες ( Master ) μόνο σε ένα .
Οποιοδήποτε αντικείμενο που μπορεί να κατασκευαστεί στην πραγματικότητα αποτελείται από πολλά επιμέρους συστατικά ή υλικά .
Ο παίκτης μπορεί είτε να μάθει τα υλικά που απαιτούνται για ένα συγκεκριμένο είδος αυτόματα , είτε μέσω αγοράς του σχέδιου κατασκευής του ( Design ) .
Σε γενικές γραμμές , αυτά τα υλικά αγοράζονται από τους NPC προμηθευτές ή από άλλους παίκτες που τα συνέλεξαν από το περιβάλλον της Atreia , προδημιουργημένα ή μη .
Δεν μπορούν να κατασκευαστούν όλα τα αντικείμενα βέβαια , κάποια αποκτώνται αυτούσια .
Στα παιχνίδια ρόλων είναι συνηθισμένο ο παίχτης να λαμβάνει μέρος σε διάφορες αποστολές ( Quests ) .
Υπάρχουν τέσσερα είδη quest στο Aion , οι συνηθισμένες αποστολές ( Standard Quests ) , οι αποστολές εκστρατείας ( Campaign Quests ) , οι εντολές εργασίας ( Work Orders ) και οι πολεμικές αποστολές ( War Quests ) .
Οι πρώτες απαιτούν από τον παίκτη να ολοκληρώσει μια αποστολή για να λάβει μια ανταμοιβή ( εξοπλισμός , βιβλία γνώσεων και διάφορα άλλα ) .
Οι δεύτερες επικεντρώνεται στην ιστορία του παιχνιδιού ( Lore ) , και είναι ζωτικής σημασίας για την πρόοδο του παίκτη .
Τα Work Orders χρησιμοποιούνται να αυξηθεί η ικανότητα του εκάστοτε παίχτη σε ένα επιλεγμένο profession .
Τέλος , τα War Quests αποτελούν αποστολές PvP κατά τα οποία ο κάθε παίχτης πρέπει να νικήσει αντιπάλους σε συγκεκριμένες περιοχές .
Κάποια από τα Quests είναι επαλαμβανόμενα ( Repeatables ) και κάποια γίνονται κοινόχρηστα σε άλλους παίχτες , ενώ υπάρχουν και άλλα που δεν μπορούν να εγκαταλειφθούν ( για παράδειγμα τα Campaign Quests ) .
Τα μέσα ανάβασης ( Mounts ) μπορούν να αποκτηθούν μέσω συλλογής μετά από μάχες με τέρατα ( Mob Loot , Raid Boss Loot ) και μέσω αποστολών , μπορούν να κατασκευαστούν , να αποκτηθούν μέσω ειδικών φυτών που βρίσκονται στα σπίτια των χαρακτήρων στον κόσμο της Atreia , τα λεγόμενα « guestblooms » , από ειδικές και εποχιακές εκδηλώσεις ( Events ) και τέλος , μπορούν ακόμα να αγοραστούν μέσω του ηλεκτρονικού καταστήματος της εκδοτικής εταιρείας . Ένας παίχτης μπορεί να χρησιμοποιήσει ένα mount μόνο όταν βρίσκεται εκτός μάχης και μπορεί να παραμείνει πάνω σε αυτό όσο αυτός το επιλέξει , εκτός αν δεχθεί επίθεση από άλλο παίχτη ή τέρας του παιχνιδιού , ή χρησιμοποιήσει τηλεμεταφορά .
Υπάρχουν , βέβαια και συγκεκριμένα οχήματα ή αντικείμενα που μπορεί να χρησιμοποιήσει ένας παίχτης για συγκεκριμένους σκοπούς , τα οποία παρέχουν και ξεχωριστά Skills στον ίδιο .
Οι συγκεκριμένες δεξιότητες είναι διαθέσιμες μόνο για όση ώρα ο χαρακτήρας χρησιμοποιεί το συγκεκριμένο Mount .
Υπάρχουν πολλές πτυχές στην πτήση του Aion , το οποίο παίζει ζωτικό ρόλο στη μετακίνηση , τη μάχη , τις αποστολές και το crafting .
Η πτήση επιτρέπεται μόνο σε ορισμένες περιοχές , γνωστές ως ζώνες πτήσης ( Flight Zones ) .
Η πτήση αρχικά περιορίζεται σε 60 δευτερόλεπτα , αλλά μπορεί να αυξηθεί με διάφορες πανοπλίες , τίτλους και άλλα στοιχεία στο παιχνίδι . Ένας παίκτης μπορεί επίσης να χρησιμοποιήσετε φίλτρα ( potions ) κατά τη διάρκεια της πτήσης , που προσθέτουν χρόνο στην εναπομένουσα διάρκεια της πτήσης του .
Ωστόσο , αυτά τα φίλτρα δεν αλλάζουν το μέγιστο χρόνο πτήσης .
Οι χαρακτήρες μπορούν να αποκτήσουν τα πρώτα τους φτερά στο επίπεδο 10 ( Level 10 ) .
Το Aion : The Tower of Eternity ανακοινώθηκε για πρώτη φορά και έκανε την πρώτη του πρεμιέρα στην έκθεση Electronic Entertainment Expo στο Λος Άντζελες των Ηνωμένων Πολιτειών το Μάιο του 2006 .
Το παιχνίδι αναπτύχθηκε στα στούντιο λογισμικού σχεδιασμού της εταιρείας NCsoft στη Νότια Κορέα .
Η κορεάτικη « κλειστή » προς το κοινό περίοδος δοκιμών ( « closed beta » ) ξεκίνησε τους τελευταίους μήνες του 2007 , ακολουθούμενη από μια περίοδο δοκιμών « ανοιχτή » ( « open beta » ) προς το κοινό το Νοέμβριο του 2008 .
Μία συγκεκριμένη κινέζικη έκδοση ξεκίνησε « κλειστές » δοκιμές το Δεκέμβριο του 2008 και « ανοιχτές » στις 8 Απριλίου 2009 .
Το παιχνίδι στη συνέχεια κατασκευάστηκε σε συγκεκριμένες εκδόσεις για τις Δυτικές Αγορές , συμπεριλαμβάνοντας τη Βόρεια Αμερική , την Ευρώπη , και την Αυστραλία .
Η NCsoft πραγματοποίησε « closed beta » δοκιμαστικές περιόδους τον Ιούνιο του 2009 για τους αμερικανούς και ευρωπαίους παίχτες , που διήρκησαν 6 σαββατοκύριακα .
Η « open beta » ξεκίνησε το Σεπτέμβριο του 2009 .
Κατά τη διάρκεια αυτής της περιόδου , το λογισμικό προστασίας κλοπής και εξαπάτησης « GameGuard » ( σημαίνει φύλακας παιχνιδιού ) απενεργοποιήθηκε .
Αν και το « GameGuard » χρησιμοποιείται ευρύτατα στις ασιατικές αγορές για να σταματάει τα φαινόμενα του « botting » ( προφέρεται μπότινγκ και περιγράφει την παράνομη αυτοματοποίηση του χειρισμού ενός χαρακτήρα από εξωτερικό λογισμικό ) και της εξαπάτησης , αφαιρέθηκε από τις δυτικές αγορές λόγω μιας σειράς προβλημάτων που παρουσιάστηκαν κατά τη διάρκεια του « open beta » .
Το κάστινγκ και η παραγωγή των φωνών επαναπραγματοποιήθηκαν για τις δυτικές αγορές από την εταιρεία « Blindlight » ( « Μπλάιντ λάιτ » ) του Χόλυγουντ στο Λος Άντζελες .
Aion 2.0 : « Assault on Balaurea » To « Aion : Assault on Balaurea » ( « Επίθεση στην Μπαλαουρία » ) αποτελεί την επέκταση 2.0 του Aion .
Κυκλοφόρησε στις 7 Σεπτεμβρίου 2010 και εξέλιξε την ιστορία και τον κόσμο του παιχνιδιού , μιας και ανέπτυξε τον κόσμο της Atreia πολύ πέρα από της περιοχές των Elysea και Asmodae .
Η συγκεκριμένη επέκταση δίνει τη δυνατότητα και στις δυο πλευρές να πραγματοποιήσουν μάχες στην μητρική περιοχή των Μπαλάουρ , την Μπαλαουρία .
Οι παίχτες αποκτούν νέες αποστολές , ιστορία και αναβαθμισμένες ζώνες μάχης , το ανώτατο επίπεδο των χαρακτήρων ανέβηκε από 50 σε 55 , και προστέθηκαν νέα όπλα , αντικείμενα , δεξιότητες , και τεχνικές πτήσης .
Η συγκεκριμένη επέκταση εισήγαγε , επίσης , λειτουργικά κοιτικίδια εξοπλισμένα με οφέλη του παιχνιδιού που θα μπορούν να γίνουν μόνιμοι σύντροφοι του κάθε χαρακτήρα .
Ενώ η « Assault on Balaurea » ήταν δωρεάν επέκταση στην Βόρεια Αμερική και την Ευρώπη , η NCsoft κυκλοφόρησε μια έκδοση λιανικής πώλησης σε κουτί με έξτρα περιεχόμενο όπως στο κατοικίδιο ζώο του παιχνιδιού , το οποίο ποικίλλει ανάλογα με το λιανοπωλητή .
Aion 3.0 : « The Promised Lands » ή Aion 3.0 : « Ascension » Η επέκταση « Aion : The Promised Lands » ( « Περιοχές της Επαγγελίας » ) στην Ευρώπη ή « Aion : Ascension » ( « Ανάληψη » ) στην Αμερική κυκλοφόρησε στις 19 Οκτωβρίου 2011 και προχώρησε το Aion ακόμα περισσότερο στη Balaurea , περιλαμβάνοντας περιοχές , όπου οι δυο αντίπαλες πλευρές έπρεπε να συνεργαστούν με τη φυλή των Ρέιανς ( Reians ) για να οδηγήσουν τους Balaur πίσω στη περιοχή της Τιαμαράντα ( Tiamaranta ) .
Εκεί , οι παίχτες αντιμετωπίζουν την Αρχόντισσα Δράκαινα ( Dragon Lord ) Τίαματ ( Tiamat ) στο ίδιο της το οχυρό .
Οι παίχτες αποκτούν νέες αποστολές , ζώνες μάχης και μηχανικές παιχνιδιού , αύξηση του επιπέδου το χαρακτήρα τους στο 60 , καθώς και νέα PvP και PvE αντικείμενα , τα οποία έχουν μια ευρύτερη δυνατότητα επιλογών και παραμετροποιήσεων από τα προηγούμενα .
Aion 4.0 : « Dark Betrayal » Η επέκταση « Aion : Dark Betrayal » ( « Σκοτεινή Προδοσία » ) κυκλοφόρησε στις 26 Ιουνίου 2013 και εισήγαγε δυο νέες κλάσεις χαρακτήρων , τις Gunner ( Gunslinger στην Αμερική ) και Bard ( Songweaver στην Αμερική ) , καθώς και τρεις νέες περιοχές , το Βόρειο Κάταλαμ ( North Kalam στην Ευρώπη και Katalam στην Αμερική ) , το Νότιο Κάταλαμ ( South Katalam στην Ευρώπη και Danaria στην Αμερική ) και το Υπόγειο Κάταλαμ ( Katalam Underground στην Ευρώπη και Idian Depths στην Αμερική ) .
Επίσης , το ανώτερο επίπεδο των χαρακτήρων ανέβηκε στο 65 .
Στις 29 Ιανουαρίου 2014 , η συμπληρωματική επέκταση 4.5 , με την ονομασία « Steel Cavalry » ( « Ατσάλινο Ιππικό » ) στην Αμερική , προσέθεσε μια ακόμη κλάση , τον Aethertech , η οποία σύμφωνα με την NCsoft « χρησιμοποιεί μηχανικές αναρτήσεις για να εξαπολύσει τόσο κοντινές , όσο και μακρινές επιθέσεις » .
Στις 25 Μαρτίου 2015 , οι ευρωπαϊκοί servers εμπλουτίστηκαν με τη συμπληρωματική επέκταση 4.7.1 « The Great Invasion » ( « Η μεγάλη εισβολή » ) και στις 22 Μαΐου 2015 η Gameforge ανακοίνωσε μέσω του τρίτου επεισοδίου ερωταπαντήσεων με το κοινό , με τίτλο « # AskAion » , ότι η επέκταση 4.7.5 θα εγκατασταθεί στην Ευρώπη στις 17 Ιουνίου 2015 .
Την ίδια ημερομηνία η Αμερική εγκατέστησε την επέκταση « Aion 4.8 : Upheaval » ( « Αναστάτωση » ) .
Η επέκταση 4.8 στην Ευρώπη ονομάστηκε « Winds of Fate » ( « Άνεμοι της Μοίρας » ) και η ημερομηνία εγκατάστασής της , από τη Gameforge , δρομολογήθηκε για τις 30 Σεπτεμβρίου 2015 .
Στις 24 Φεβρουαρίου 2016 εγκαταστήθηκε στους Ευρωπαϊκούς εξυπηρετητές η επέκταση 4.9 με την ονομασία « Omen of Change » ( « Οιωνός της Αλλαγής » ) , ενώ η 4.91 , με την ονομασία « Battle of the Landing Sites » ( « Μάχη για τις Ζώνες Απόβασης » ) , στις 25 Απριλίου 2016 .
Το Aion έχει λάβει γενικά θετικές κριτικές από τους επαγγελματίες κριτικούς .
Η συλλεκτική κριτική Metacritic απαριθμεί μια μέση βαθμολογία των κριτικών της τάξεως του 76 % .
Θετικά σχόλια ανέφεραν ότι το Aion παρέχει μια « δροσερή ματιά » , από καλλιτεχνική άποψη , και κάνει μια « μεγάλη πρώτη εντύπωση » , με πολύ « γυάλισμα » και την ισορροπία .
Το IGN ( Imagine Games Network ) δήλωσε ότι το Aion « προσπαθεί να προσφέρει κάτι για τον καθένα και το καταφέρνει αυτό , αν και σε διαφορετικό βαθμό και σε διαφορετικά στάδια » .
Τα αρνητικά σχόλια επικεντρώνονται στην τάση του παιχνιδιού προς το « grinding » ( « άλεσμα » , όρος των βιντεοπαιχνιδιών για τη διαδικασία της ενασχόλησης με επαναλαμβανόμενες εργασίες ) και την έλλειψη καινοτόμων χαρακτηριστικών .
Η κριτική της GameSpot σημείωσε ότι τα πρώτα επίπεδα του παιχνιδιού ήταν « γρήγορα και έξυπνα » , αλλά ότι το « grinding γρήγορα έγινε ενοχλητικό » .
Σύμφωνα με την κριτική του X-Play , « μετά από λίγες ώρες θα γίνει εμφανές ότι δεν υπάρχει κάτι το πολύ ριζικά διαφορετικό εδώ » .