Ωστόσο η πρώτη μεγάλη επιτυχία της Μαρινέλλας ήταν το τραγούδι « Σταλιά - σταλιά » του Γιώργου Ζαμπέτα σε στίχους Διονύση Τζεφρώνη , που κυκλοφόρησε την επόμενη χρονιά , το οποίο αρχικά προοριζόταν για την Αλίκη Βουγιουκλάκη να το τραγουδήσει στην ταινία Η ΚΟΡΗ ΜΟΥ Η ΣΟΣΙΑΛΙΣΤΡΙΑ . Όμως αρνήθηκε , και η Μαρινέλλα ζήτησε από τον Ζαμπέτα να το πει εκείνη .
Το 1968 κατά τη Στρατιωτική δικτατορία συμμετείχε στους χουντικούς εορτασμούς της επετείου της 21ης Απριλίου στο Παναθηναϊκό Στάδιο ανάμεσα σε άλλους ηθοποιούς και τραγουδιστές .
Το 1968 ο Γιάννης Δαλιανίδης προετοίμαζε το κινηματογραφικό του μιούζικαλ ΓΟΡΓΟΝΕΣ ΚΑΙ ΜΑΓΚΕΣ και σκέφτηκε να βάλει τη Μαρινέλλα να τραγουδήσει ζωντανά σε κάποια σκηνή .
Ο Μίμης Πλέσσας συμφώνησε με την εκλογή αυτή και της έγραψε ένα τραγούδι μοντέρνο , το « Πες μου πού πας » . Όταν όμως άκουσε το τραγούδι ο Δαλιανίδης , έδειξε δυσαρεστημένος . Ήθελε ένα τραγούδι που να μην το έχει φανταστεί κανείς . Ένα τραγούδι που να ξαφνιάσει . Έτσι λοιπόν γράφτηκε από τον Λευτέρη Παπαδόπουλο το « Άνοιξε πέτρα » . Όσο για το μοντέρνο τραγούδι , που επίσης τους στίχους είχε γράψει ο Λευτέρης Παπαδόπουλος , ο Μίμης Πλέσσας το έδωσε στη Βίκυ Λέανδρος και εντάχθηκε στον προσωπικό της δίσκο `` Η μικρή μας ιστορία '' .
Η Μαρινέλλα , όταν άκουσε το τραγούδι ενθουσιάστηκε και άρχισε τις πρόβες για να το ηχογραφήσει .
Σύμφωνα με μαρτυρία του Μίμη Πλέσσα , ο χρόνος πίεζε , γιατί σε δύο μέρες έπρεπε να γυριστεί η συγκεκριμένη σκηνή . Έτσι λοιπόν αναγκάστηκε να μπει στο στούντιο και να το τραγουδήσει .
Το είπε μια φορά , δεν το ξανατραγούδησε δεύτερη , γιατί ήταν άψογο .
Αυτή η ηχογράφηση ακούγεται στην ταινία ακόμη και σήμερα , και είναι αυτή που άνοιξε διάπλατα τις πόρτες στην Μαρινέλλα για το ξεκίνημα της προσωπικής της καριέρας .
Επίσης τραγούδησε το « Σταλιά - σταλιά » στην κινηματογραφική ταινία του Κώστα Ανδρίτσου Ο ΠΙΟ ΚΑΛΟΣ Ο ΜΑΘΗΤΗΣ , ενώ τον Σεπτέμβρη του ίδιου χρόνου συμμετείχε στο III Festival Internacional da Canção Popular στο Ρίο ντε Τζανέιρο της Βραζιλίας με το τραγούδι « Αν θες να 'ρθείς » του Γεράσιμου Λαβράνου ( σε στίχους της Ελπίδας Περικλάκη ) , κερδίζοντας το βραβείο `` Καλύτερης Καλλιτεχνικής Παρουσίας '' .
Στις 17 Ιανουαρίου του 1969 , κυκλοφόρησε τον πρώτο της προσωπικό δίσκο 33 ' στροφών ( με τον τίτλο `` Σταλιά - σταλιά '' ) , μια συλλογή από τραγούδια που είχαν ήδη χαράξει πορεία στις 45 ' στροφές τον προηγούμενο χρόνο .
Την ίδια χρονιά , εμφανίστηκε στην `` Παλιά Αθήνα '' της Πλάκας , δίπλα στους Δημήτρη Μητροπάνο , Κλειώ Δενάρδου , Σόφη Ζαννίνου με χορεύτες τους Μανώλη Καστρινό και η Χρυσούλα Ζώκα .
Επίσης ερμήνευσε στην ταινία του Βασίλη Γεωργιάδη Ο ΜΠΛΟΦΑΤΖΗΣ το τραγούδι του Ζαμπέτα « Ποιος είν ' αυτός » σε στίχους Πυθαγόρα .
Στην ταινία του Γιάννη Δαλιανίδη Η ΠΑΡΙΖΙΑΝΑ τα τραγούδια του Μίμη Πλέσσα « Δώσ ' μου τ ' αθάνατο νερό » και « Ζωγραφισμένα στο χαρτί » σε στίχους Άκου Δασκαλόπουλου .
Στην ταινία του Κώστα Καραγιάννη ΗΣΑΪΑ ΜΗ ΧΟΡΕΥΕΙΣ το τραγούδι του Νάκη Πετρίδη « Πάλι θα κλάψω » σε στίχους Σέβης Τηλιακού , και στο κινηματογραφικό δράμα του Γιάννη Δαλιανίδη `` Γυμνοί στο δρόμο '' τα τραγούδια « Αστέρι στο παράθυρο » και « Δυο αδέρφια » του Σταύρου Ξαρχάκου σε στίχους Ιάκωβου Καμπανέλλη , που μέχρι και σήμερα παραμένουν ανέκδοτα .
Από το προσωπικό της ξεκίνημα στη δισκογραφία η Μαρινέλλα στηρίχτηκε στο μοντέλο του -συνήθως ετήσιου- προσωπικού δίσκου .
Τα πρώτα χρόνια λειτουργούσε παράλληλα η δισκογραφία των 45 ' στροφών , αλλά μετά το 1974 οι δίσκοι 33 ' στροφών είναι ο βασικός φορέας έκδοσης του τραγουδιού .
Τραγούδια διαφόρων δημιουργών , όλα κάτω από την σφραγίδα της δικής της ταυτότητας . Όπως ο πολυσυλλεκτικός δίσκος που κυκλοφόρησε στις 6 Σεπτεμβρίου , με τον τίτλο `` Όταν σημάνει Εσπερινός '' ( « Απόψε σε θέλω » , « Δυο νύχτες » , « Τι να φταίει » κ.α. ) .
Στα χρόνια αυτά η Μαρινέλλα -ως πρώτο όνομα πια- πρωτοστάτησε στο στήσιμο ενός άλλου είδους διασκέδασης από αυτό που προσέφεραν μέχρι τότε τα νυχτερινά κέντρα .
Από το μελαχρινό κορίτσι που καθόταν ντροπαλά στο λαϊκό πάλκο , πέταξε τις καρέκλες και μεταμορφώθηκε σε μια αεράτη γυναίκα με κοντοκουρεμένο μαλλί , η οποία , ντυμένη με πολυτέλεια , τραγουδούσε , χόρευε , έπαιζε και αλώνιζε πάνω στη πίστα .
Ο τρόπος που αντιμετώπιζε τη δουλειά της την έκανε να ξεχωρίσει .
Χρησιμοποιούσε μεγάλες ορχήστρες με τους καλύτερους μουσικούς της εποχής .
Πρόσεχε τον ήχο , έβαλε θεατρικούς προβολείς , αντικατέστησε το σπάσιμο των πιάτων με τις γαρδένιες , έφτιαξε τα καμαρίνια και επέβαλε όχι μόνο την Κυριακή να είναι ρεπό , αλλά και οι μουσικοί της να πληρώνονται εκείνο το ρεπό .
Δεν είναι τυχαίο ότι στο `` Stork '' της Φιλλελήνων , ή στην παραλία , συνυπάρχει μαζί της ο -ανερχόμενος τότε- Γιώργος Νταλάρας που ουσιαστικά από επιλογή της Μαρινέλλας ξεκίνησε την διαδρομή του στην επί σκηνής παρουσίαση των τραγουδιών , με επιμελητή προγράμματος τον Σταύρο Ξαρχάκο . `` Είναι η εποχή της Μαρινέλλας '' , όπως την χαρακτήρισε ο Νταλάρας σε συνέντευξή του στον δημοσιογράφο Νίκο Χατζηνικολάου .
Μαζί του συνεργάστηκε για τρία ολόκληρα χρόνια , στο `` Stork '' , μέχρι το 1971 .
Κόσμος από όλη την Ελλάδα και το εξωτερικό έσπευσε να θαυμάσει την `` Οπτικοακουστική '' -όπως αυτοχαρακτηρίστηκε- τραγουδίστρια , ενώ πολλές προσωπικότητες δήλωσαν θαυμαστές της , λ.χ . οι Μάνος Κατράκης , Αλέξης Μινωτής , Ειρήνη Παππά , Ingrid Bergman , Ζωή Λάσκαρη , Τζένη Καρέζη , Αλίκη Βουγιουκλάκη , Omar Sharif , Φράνκο Ροσελίνι , Μιχάλης Κακογιάννης κ.ά .
O Φρανκ Σινάτρα , βλέποντας την Μαρινέλλα , είπε πως `` Αν αυτή η γυναίκα διάλεγε να κάνει διεθνή καριέρα , δύο εβδομάδες θα ήταν αρκετές για να μιλάει γι ' αυτή όλος ο κόσμος '' .
Στις 27 Μαρτίου του 1970 κυκλοφόρησε τον πολυσυλλεκτικό δίσκο `` Ένα τραγούδι είν ' η ζωή μου '' με τραγούδια του Γιάννη Σπανού , του Μίμη Πλέσσα , του Γιώργου Ζαμπέτα , του Στέλιου Ζαφειρίου και του Νάκη Πετρίδη ( « Πάλι θα κλάψω » , « Με πνίγει τούτη η σιωπή » , « Τη βραδιά μου απόψε » κ.α. ) .
Εμφανίστηκε στην τηλεοπτική εμπομπή του Φρέντυ Γερμανού `` Αλάτι και πιπέρι '' , ενώ ερμήνευσε το τραγούδι του Γιώργου Χατζηνάσιου και της Σέβης Τηλιακού « Κρίμα το μπόι σου » , στην ομώνυμη κινηματογραφική ταινία του Κώστα Καραγιάννη .
Αυτή ήταν και η τελευταία της εμφάνιση στον ελληνικό κινηματογράφο .
Την ίδια χρονιά γύρισε ένα έγχρωμο σόου διάρκειας 15 λεπτών που σκηνοθέτησε γι ' αυτήν ο Ζεράρ Σαχινιάν στη Μύκονο .
Σκοπός του φιλμ ήταν η προβολή της Ελλάδας στην Ευρώπη , την Αμερική και την Ιαπωνία .
Η Μαρινέλλα με φόντο τους Μυκονιάτικους μύλους τραγούδησε συνθέσεις του Ζαμπέτα , του Πλέσσα και του Νάκη Πετρίδη στα αγγλικά , στα γαλλικά και στα ελληνικά .
Επίσης ερμήνευσε με μεγάλη συμφωνική ορχήστρα το τραγούδι « Κυρά Γιώργαινα » των Κατσαρού και Πυθαγόρα στο V Festival Internacional da Canção Popular - Parte Internacion στο Ρίο ντε Τζανέιρο της Βραζιλίας και κατέκτησε την τέταρτη θέση ανάμεσα σε 38 χώρες .
Η παρουσία της στο Φεστιβάλ άφησε τις καλύτερες εντυπώσεις , ενώ ακολούθησαν πολύ καλές κριτικές στον Τύπο για τη φωνή και την σκηνική της παρουσία .
Στις 24 Οκτωβρίου η Billboard έγραψε `` Marinella from Greece , knows audiences in Athens clubs , carries enchantment in her songs and the warmth of the sun in her voice ( Η Μαρινέλλα από την Ελλάδα κυριαρχεί στη νυχτερινή Αθήνα .
Μεταφέρει γοητεία στα τραγούδια της και τη ζεστασιά του ήλιου στη φωνή της ) '' ( by Henry Johnston ) .
Στις 24 Φεβρουαρίου του 1971 , κυκλοφόρησε τον δίσκο `` Μαρινέλλα ( Ένας μύθος ) '' , όπου ηχογράφησε σε δεύτερη εκτέλεση τρία τραγούδια του Χατζιδάκι ( « Ένας μύθος » , « Οδός ονείρων » και « Ο ταχυδρόμος πέθανε » ) , ενώ συνεργάστηκε με τον Άκη Πάνου , ο οποίος της έγραψε τα τραγούδια « Πυρετός ( Κάθε γνωριμία ) » και « Κοίτα με στα μάτια » , που κυκλοφόρησαν στις 13 Απριλίου σε δίσκο 45 ' στροφών .
Στις 27 Μαΐου , προβλήθηκε η εκπομπή `` Nana Mouskouri with the Athenians '' από το αγγλικό κανάλι BBC όπου η Μαρινέλλα ήταν καλεσμένη της Νάνας Μούσχουρη .
Μαζί τραγούδησαν ελληνικά τραγούδια με συνοδεία των Αθηναίων ( « Μινόρε της αυγής » , « Πάλι θα κλάψω » , « Τι να φταίει » , « Κυρά Γιώργαινα » κ.ά. ) .
Παράλληλα , τραγούδησε στη μουσική ταινία `` Ένα καράβι γεμάτο τραγούδια '' , ένα έγχρωμο φιλμ 35 mm που γυρίστηκε για λογαριασμό του ΕΙΡΤ και κόστισε 3.000.000 δραχμές , ποσό υπέρογκο γι ' εκείνη την εποχή , σε σκηνοθεσία Γιώργου Σκαλενάκη .
Τα τραγούδια , σε μουσική του Γιώργου Κατσαρού και στίχους του Πυθαγόρα ( « Σαρανταδυό Μανιάτισσες » , « Είναι μεγάλος ο Θεός » , « Η λεύκα » κ.ά . ) , κυκλοφόρησαν σε δίσκο , στις 14 Οκτωβρίου του ίδιου χρόνου .
Τον δίσκο μοιραζόταν ερμηνευτικά με τον Κώστα Χατζή και τον Φίλιππο Νικολάου .
Επίσης συμμετείχε στον δίσκο του Χρήστου Λεοντή `` Δώδεκα παρά πέντε '' σε στίχους Σώτιας Τσώτου , Τάσου Μιχαηλίδη και Γιάννη Νεγρεπόντη , με τραγούδια που είχαν σαφείς υπαινιγμούς για το αυστηρό πολιτικό καθεστώς της εποχής ( « Έρημο πουλί » , « Έναν καιρό » , « Άσπρο μου ρόδο » , « Ζωή να σε χαρώ » κ.ά. ) .
Ο Λεοντής είχε αναφέρει σε συνεντεύξεις του ότι από τις πολλές αλλαγές των στίχων που του επέβαλε η λογοκρισία της Χούντας δεν θυμάται με ποια λόγια , τελικά , μπήκαν στον δίσκο τα τραγούδια .
Μάλιστα , ο στιχουργός με το ψευδώνυμο `` Μιχαηλίδης '' , λόγω παρόμοιων προβλημάτων , δεν είναι άλλος από τον Βαγγέλη Γκούφα .
Ο δίσκος κυκλοφόρησε στις 26 Οκτωβρίου , και η Μαρινέλλα τον μοιραζόταν ερμηνευτικά με την Βούλα Σαββίδη και τον Γιώργο Φωτόπουλο .
Η δικτατορία της εποχής δεν άφησε να παιχτούν στο ραδιόφωνο τα τραγούδια .
Στις 11 Δεκεμβρίου του 1972 , το ΕΙΡΤ παρουσίασε ένα ωριαίο πρόγραμμα της γαλλικής τηλεόρασης με τίτλο `` Reine de nuit à Athenes ( Η βασίλισσα της νύχτας στην Αθήνα ) '' αφιερωμένο στην Μαρινέλλα , σε σκηνοθεσία του Pierre Jourdan .
Εκεί , μεταξύ άλλων , η Μαρινέλλα τραγούδησε Σταύρο Ξαρχάκο και Νίκο Γκάτσο .
Δυο τραγούδια αυτών , τα « Μη λυγίσετε παιδιά ( Liberté ) » και « Όλα είναι τυχερά ( Tout est question de chance ) » , κυκλοφόρησαν μόνο στη Γαλλία σε δίσκο 45 ' στροφών , σε ενορχήστρωση του συνθέτη .
Παράλληλα στην Ελλάδα , εμφανίστηκε στην `` Αθηναία '' με τον Μάριο Κώστογλου και ηχογράφησε σε ενορχήστρωση του Μίμη Πλέσσα τον δίσκο `` Αθάνατα Ρεμπέτικα '' , που κυκλοφόρησε στις 24 Νοεμβρίου .
Τον Φεβρουάριο του 1973 , η Μαρινέλλα εκπροσώπησε την Ελλάδα στην πρώτη της συμμετοχή στο φεστιβάλ Midem των Καννών με τρία τραγούδια του Σταύρου Ξαρχάκου και απέσπασε διθυραμβικές κριτικές .
Επίσης , ερμήνευσε τα τραγούδια « Πού πάνε εκείνα τα παιδιά ( My reason ) » και « Παλικάρι μου » στο μουσικό ντοκιμαντέρ `` Το μπουζούκι '' σε σκηνοθεσία Βασίλη Μάρου για το BBC , ενώ κυκλοφόρησαν σε δυο δίσκους ζωντανές ηχογραφήσεις από τις εμφανίσεις της στο `` Stork '' και το `` Μarinella 's '' , με τον τίτλο `` Μια βραδιά με τη Μαρινέλλα '' ( στις 16 Μαρτίου του 1972 ) και αντίστοιχα `` Μια βραδιά με τη Μαρινέλλα no . 2 '' ( στις 6 Απριλίου του 1973 ) .
Η Μαρινέλλα , ήταν η πρώτη Ελληνίδα τραγουδίστρια που έκανε ζωντανή ηχογράφηση του προγράμματος της και κυκλοφόρησε σε δίσκο .
Στις 9 Οκτωβρίου κυκλοφόρησε τον δίσκο `` Αλβανία '' σε μουσική Γιώργου Κατσαρού και στίχους Πυθαγόρα , αφιερωμένο στην Εποποιία του 1940 .
Η `` Αλβανία '' ήταν ουσιαστικά η πρώτη ολοκληρωμένη δουλειά της Μαρινέλλας με συγκεκριμένους δημιουργούς αλλά και με συγκεκριμένο θέμα .
Τα τραγούδια ( « Ο έφεδρος » , « Μάνα θα τους περιμένει » , « Γράμμα απ ' το μέτωπο » , « Ηπειρώτισσες » κ.ά . ) παρουσιάστηκαν στο Δημοτικό Θέατρο του Πειραιά και μεταδόθηκαν απευθείας από την ΕΙΡΤ , παραμονή της 28ης Οκτωβρίου .
Το τραγούδι « Μάνα μου κρύψε το σπαθί » θεωρήθηκε αντιστασιακό και απαγορεύτηκε από τη Χούντα .
Την ίδια τύχη είχαν λίγο καιρό νωρίτερα και τα τραγούδια « Ντρίγκι , ντρίγκι μάνα μου ( Velvet mornings ) » και « Πού πάνε εκείνα τα παιδιά ( My reason ) » , οι δυο διεθνείς επιτυχίες του Ντέμη Ρούσου που η Μαρινέλλα τραγούδησε σε ελληνικούς στίχους του Πυθαγόρα και κυκλοφόρησαν σε δίσκο 45 ' στροφών , στις 17 Ιανουαρίου .
Εκείνη την περίοδο η Μαρινέλλα τάραξε την κοινωνία της εποχής , αφού έγινε ανύπαντρη μητέρα , φέρνοντας στον κόσμο τη μοναχοκόρη της , Τζωρτίνα ( Γεωργία-Χριστίνα ) Σερπιέρη , καρπό του έρωτά της με τον πρωταθλητή Ελλάδος στην ιππασία Φρέντυ Σερπιέρη .
Στις 10 Νοεμβρίου του ίδιου χρόνου παντρεύτηκε τον δεύτερο σύζυγό της , τον τραγουδιστή Τόλη Βοσκόπουλο .
Δύο γεγονότα που σαφώς απασχόλησαν ιδιαίτερα τον Τύπο της εποχής .
Μαζί με τον Τόλη Βοσκόπουλο εμφανίστηκαν στη `` Νεράιδα '' , ενώ μοιράστηκαν δύο μεγάλους δίσκους ( `` Μαρινέλλα & Βοσκόπουλος '' και `` Εγώ κι ' εσύ '' ) , αλλά τις περισσότερες φορές μέσα στα επόμενα χρόνια συνόδευε ο ένας τον άλλον στους προσωπικούς τους δίσκους .
Ο γάμος τους κράτησε μέχρι το '81 .
Στις 6 Απριλίου του 1974 εκπροσώπησε την Ελλάδα στην πρώτη της συμμετοχή στο διαγωνισμό τραγουδιού της Eurovision στο Μπράιτον του Ηνωμένου Βασιλείου με το τραγούδι του Γιώργου Κατσαρού « Κρασί , θάλασσα και τ ' αγόρι μου » σε στίχους Πυθαγόρα , το οποίο κατέλαβε την ενδέκατη θέση ανάμεσα σε 17 χώρες , μια θέση που όμως δεν εμπόδισε το τραγούδι να κάνει ευρωπαϊκή καριέρα .
Το 1975 εμφανίστηκε στη `` Νεράιδα '' με την Ελένη Ροδά και τον Δημήτρη Κοντολάζο , ενώ στις 30 Ιουνίου κυκλοφόρησε τον δίσκο `` Μαρινέλλα για πάντα '' , συμπεριλαμβάνοντας δυο τραγούδια του Κώστα Χατζή ( « Κι ' ύστερα » και « Πάλι ύπνος δε με πιάνει » ) και ακόμη μία διεθνή επιτυχία του Ντέμη Ρούσσου , το « Γιατί φοβάσαι ( From souvenirs to souvenirs ) » , σε ελληνικούς στίχους του Πυθαγόρα .
Η επόμενη επιλογή της Μαρινέλλας , που ξάφνιασε και συζητήθηκε ιδιαίτερα , αλλά και δικαιώθηκε γνωρίζοντας πλατιά υποδοχή τόσο άμεσα όσο και μέσα στο χρόνο , ήταν το πέρασμα της από τη λάμψη της πίστας στις μπουάτ της Πλάκας του '70 , και κυρίως η συνεργασία της με τον τραγουδοποιό Κώστα Χατζή .
Κι ' ενώ η Μαρινέλλα , είχε ήδη ετοιμάσει τον επόμενο προσωπικό της δίσκο με τον τίτλο `` Άλλη μια φορά '' , με τραγούδια του Τόλη Βοσκόπουλου , της Νινής Ζαχά και του Στέλιου Ζαφειρίου ( « Χαμένη » , « Τώρα που σε χάνω σ ' αγαπάω » , « Τώρα τίποτα » κ.ά . ) -είναι ένας δίσκος που θα κυκλοφορήσει τελικά για πρώτη φορά μετά από 15 χρόνια- , θα προκύψει η ιδέα ενός κοινού προγράμματος της με τον Χατζή , στηριγμένο εξ ολοκλήρου σε καινούργιο υλικό , που θα καταγραφεί ζωντανά και στη δισκογραφία . Έτσι τελικώς , μετά από προετοιμασία 6 μηνών , στις 28 Μαρτίου του 1976 , στην Πλακιώτικη μπουάτ `` Σκορπιός '' , η Μαρινέλλα και ο Κώστας Χατζής παρουσίασαν το πρόγραμμα `` Ρεσιτάλ '' με 52 καινούργια τραγούδια του συνθέτη ( « Τρελός ή παλικάρι » , « Γλυκό της νιότης μου πουλί » , « Όλος ο κόσμος είσ ' εσύ » , « Σ ' αγαπώ » , « Σύνορα η αγάπη δε γνωρίζει » , « Η αγάπη όλα τα υπομένει » κ.α. ) .
Ο τριπλός δίσκος που προέκυψε και κυκλοφόρησε το Πάσχα του '76 έφτασε τις 500.000 αντίτυπα και μέχρι και σήμερα ανήκει στους 10 εμπορικότερους ελληνικούς δίσκους όλων των εποχών .
Το υλικό αυτό ήταν η βάση για μια πολύχρονη παρουσία της Μαρινέλλας στην Πλάκα .