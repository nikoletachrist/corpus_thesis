Ο Μωάμεθ απαντάται επίσης διαφορετικά με δεκάδες « ιερά ονόματα » τα οποία , κατά το Ισλάμ , τού δόθηκαν από το Θεό και χρησιμοποιούνται σε προσευχές και λιτανείες .
Πιο σημαντικό από αυτά θεωρείται το όνομα Αχμάντ ( « περισσότερο αξιύμνητος » ) .
Συχνή είναι επίσης η χρήση των όρων ναμπί ( « προφήτης » ) και ρασούλ Αλλάχ ( « απόστολος του Θεού » ) , όπως καταγράφονται και στο Κοράνιο , όταν ο Μωάμεθ αναφέρεται σε δεύτερο πρόσωπο .
H επίκληση « υπηρέτης » του Θεού συναντάται επίσης στο Κοράνιο , καθώς και άλλα επίθετα που σχετίζονται με την αποστολή του , όπως « αναγγέλων » , « προειδοποιητής » , « μάρτυρας » , κ.ά .
Το όνομα Μουχαμάντ χρησιμοποιείται στο Κοράνιο τέσσερις φορές και αποτελεί πλέον το πιο συνηθισμένο ανδρικό όνομα στον ισλαμικό κόσμο .
Πολυάριθμοι κατάλογοι υφίστανται , με τα « ευγενή ονόματα » ( al-asmā al-sharīfa ) του Μωάμεθ , ορισμένοι περιλαμβάνοντας 99 ονόματα και άλλοι λιγότερα ή περισσότερα .
Περισσότερο αξιόπιστη πηγή για τη ζωή του προφήτη Μωάμεθ θεωρείται το Κοράνιο , που είναι ωστόσο και η πλέον δύσκολη σε ό , τι αφορά τη χρήση της για την άντληση ιστορικών στοιχείων .
Οι πρώιμες προσπάθειες καταγραφής γεγονότων που σχετίζονταν με τη ζωή του Μωάμεθ δύσκολα θα κατατάσσονταν στο είδος της βιογραφίας όπως αυτό εννοείται σήμερα .
Περιλαμβάνουν έργα που καταγράφουν τις πολεμικές εκστρατείες του ( maghāzī ) και συγχωνεύτηκαν από νωρίς με άλλες παραδοσιακές και προφορικές αφηγήσεις για τον προφήτη ( σίρα ) , παραδοσιακές ερμηνείες του Κορανίου ( ταφσίρ ) και ρήσεις του Μωάμεθ ( βλ . χαντίθ ) .
Οι πηγές αυτές μεταφέρθηκαν προφορικά από γενιά σε γενιά πριν περάσουν στο γραπτό λόγο και καθώς δεν είχαν ως πρωταρχικό στόχο την καταγραφή της ζωής του Μωάμεθ εκτιμώνται από τους μελετητές υπό το πρίσμα του σκοπού που καθεμία καλείται να υπηρετήσει .
Η προφορική παράδοση παραμένει ωστόσο σημαντική για την κατανόηση του προφήτη Μωάμεθ κατά το Ισλάμ .
Παράλληλα με το Κοράνιο , εκτενής είναι η χρήση έργων του 3ου και 4ου αιώνα της ισλαμικής εποχής .
Σημαντικότερο θεωρείται η σίρα του Ιμπν Ισχάκ ( θ . 151/768 ) , η οποία δε διατηρείται στην αυθεντική της μορφή αλλά είναι γνωστή μέσα από τις αναθεωρήσεις των Ιμπν Χισάμ ( Ibn Hishām_ και Γιουνούς ιμπν Μπουκαΐρ ( Yūnus ibn Bukayr ) , ή αποσπάσματά της , όπως αυτά παραδίδονται από άλλες πηγές .
Γνωστό είναι επίσης το έργο του αλ-Γουακιντί ( θ . 207/822-3 ) , που επικρίνεται ως αναξιόπιστο από ορισμένους μελετητές , καθώς και του γραμματέα του , Ιμπν Σαντ , το οποίο εκτιμάται περισσότερο .
Η αυθεντικότητα των χαντίθ και η αξιοπιστία τους , σε ό , τι αφορά την άντληση έγκυρων πληροφοριών για το βίο του Μωάμεθ , παραμένει πεδίο διένεξης των μελετητών .
Γεννήθηκε στη Μέκκα αλλά η ακριβής ημερομηνία γέννησής του δεν είναι γνωστή .
Τοποθετείται περίπου το 570 , κατά το « έτος του ελέφαντα » , με βάση την ηλικία του θανάτου του , τα χρόνια της παρουσίας του στη Μέκκα και στη Μεδίνα , και την καθιερωμένη άποψη πως ήταν περίπου σαράντα ετών όταν ξεκίνησε να κηρύττει ως προφήτης .
Σύμφωνα με τον Ιμπν Ισχάκ , και όπως είναι ευρύτερα αποδεκτό , γεννήθηκε κατά τον τρίτο μήνα του ισλαμικού ημερολογίου ( Rabi ' al-awwal ) .
Αρκετά ποιήματα υποστηρίζουν την υπόθεση πως ανήκε στην επιφανή πατριά της Μέκκας Μπανού Χασίμ , η οποία ωστόσο φαίνεται πως δεν ευημερούσε κατά την περίοδο του Μωάμεθ .
Ο πατέρας του , Αμπντ Αλλάχ , πέθανε λίγους μήνες πριν τη γέννησή του , ενώ η μητέρα του , Αμίνα , πέθανε όταν ο Μωάμεθ ήταν έξι ετών .
Την ανατροφή του ανέλαβε τότε ο παππούς του και ο θείος του .
Η έμφαση που δίνεται στις ισλαμικές κοινωνίες γύρω από την προστασία των ορφανών πηγάζει εν μέρει από το γεγονός πως ο ίδιος ο Μωάμεθ υπήρξε ορφανός .
Το οικογενειακό δέντρο της μητέρας του συνδεόταν πιθανώς με τη Μεδίνα , χωρίς να διευκρινίζεται σαφώς με ποιο τρόπο .
Για τα παιδικά και εφηβικά του χρόνια λίγα είναι γνωστά , ενώ οι σχετικές πηγές έχουν περιορισμένη αξία για την εξέταση του ιστορικού Μωάμεθ .
Κατά την παράδοση , η Αμίνα έστειλε το βρέφος στην έρημο , τηρώντας έτσι το έθιμο επιφανών οικογενειών της εποχής , μέσα από το οποίο κάποιος διδασκόταν την αυτοπειθαρχία και ερχόταν σε επαφή με τις αραβικές παραδόσεις .
Στην έρημο πέρασε αρκετά χρόνια και τέθηκε υπό την φροντίδα της φτωχής Χαλιμά , από την φυλή των Μπανού Σαντ .
Σε νεαρή ηλικία ταξίδεψε στη Συρία συνοδεύοντας για εμπορικούς σκοπούς τον θείο του , Αμπού Ταλίμπ .
Σύμφωνα με μία από τις παραλλαγές αυτής της εξιστόρησης , συνάντησαν στη διαδρομή έναν χριστιανό μοναχό , ονόματι Μπαχίρα , ο οποίος προέβλεψε το μέλλον του νεαρού Μωάμεθ .
Από τις βιογραφικές πηγές διαφαίνεται πως ο Μωάμεθ απέκτησε εμπειρία στο εμπόριο , γεγονός που ίσως συνδέεται με το κοινό αραβικό όνομα Αμίν ( δηλ . έμπιστος , φερέγγυος ) που του δόθηκε στη νεότητά του και καταγράφεται από πληθώρα πηγών .
Σε ηλικία 25 ετών νυμφεύτηκε την πλούσια χήρα Χαντίτζα , η οποία εικάζεται πως τον είχε προσλάβει στην υπηρεσία της για να χειρίζεται τις εμπορικές υποθέσεις της .
Εκείνη ήταν κατά δεκαπέντε χρόνια μεγαλύτερη σε ηλικία και ο γάμος τους υπήρξε ο πλέον ευτυχισμένος στη ζωή του Μωάμεθ .
Κατά την παράδοση , η Χαντιτζά ήταν σαράντα ετών όταν παντρεύτηκε τον Μωάμεθ , ωστόσο υποστηρίζεται επίσης πως ενδεχομένως ήταν κατά πολύ νεότερη .
Ο Αμπντουλάχ ιμπν Μασούντ αναφέρει την ηλικία των 28 ετών που κατά μία άποψη μοιάζει πιθανότερη με δεδομένο πως μετά το γάμο της γέννησε έξι παιδιά . Έζησε με την Χαντίτζα περίπου 25 χρόνια , αποκτώντας τέσσερις κόρες και αρκετούς γιους , οι οποίοι ωστόσο πέθαναν σε νηπιακή ηλικία .
Στο διάστημα αυτό δεν παντρεύτηκε άλλη γυναίκα , παρά το γεγονός πως η πολυγαμία ήταν επιτρεπτή και συνήθης .
Τόσο η Χαντιτζά , που ανήκει στις αγίες κατά το Ισλάμ , όσο και η Φάτιμα αντιμετωπίζονται με μεγάλη θρησκευτική ευλάβεια .
Κατά τη διάρκεια του γάμου του , ο Μωάμεθ αποφάσισε να απελευθερώσει και να υιοθετήσει τον δούλο του , Ζαΐντ , ο οποίος παρέμεινε στην υπηρεσία του για αρκετά χρόνια .
Από το γάμο του με τη Χαντίτζα μέχρι την ηλικία των σαράντα περίπου ετών , σχεδόν τίποτα δεν είναι γνωστό για το βίο του .
Ανήσυχη θρησκευτική φύση ο Μωάμεθ , φιλοσοφούσε πάνω σε προβλήματα της ζωής , της κοινωνίας , της αδικίας , της τελικής παγκόσμιας κρίσης και συχνά αποζητούσε τη μοναξιά των πολλών σπηλαίων στα όρη κοντά στην πόλη του , όπου καθόταν βυθισμένος σε περισυλλογή .
Είναι δύσκολο να καθοριστεί σε ποιο βαθμό επηρεάστηκε από τις μονοθεϊστικές ιδέες και τα κινήματα που ήταν γνωστά στην Αραβία των αρχών του 7ου αιώνα . Έχει υποστηριχθεί πως η ανάδειξη του Μωάμεθ σε θρησκευτικό ηγέτη συντελέστηκε σταδιακά , μέσα από εκτεταμένες περιόδους στοχασμού , ωστόσο κατά την ισλαμική παράδοση αυτό συνέβη σε μία συγκεκριμένη χρονική στιγμή με την αποκάλυψη του αρχάγγελου Γαβριήλ .
Στο σπήλαιο του Χίρα κοντά στη Μέκκα , ο Μωάμεθ , σε ηλικία περίπου 40 ετών ( 610 μ.Χ . ) και κατά το μήνα του Ραμαντάν , οραματίστηκε τον Γαβριήλ στη μορφή ενός άνδρα , που τον βεβαίωσε ότι θα ήταν « ο απεσταλμένος του Θεού » .
Στη συνέχεια του ζήτησε να « απαγγείλει » και τον ασπάστηκε .
Επανέλαβε το αίτημα τρεις φορές πριν του αποκαλυφθούν για πρώτη φορά στίχοι του Κορανίου ( σούρα αλ Άλακ , 96:1-5 ) .
Σύμφωνα με την παράδοση , μεσολάβησαν τρία χρόνια μεταξύ της πρώτης αποκάλυψης και του δημόσιου κηρύγματος του Μωάμεθ .
Η παύση ( αλ-φάτρα ) αυτή - που στην πραγματικότητα μέσα από διαφορετικές αφηγήσεις προσδιορίζεται μεταξύ έξι μηνών και δυόμιση ετών - παραμένει αίνιγμα και πιθανώς προκύπτει από τις προσπάθειες των βιογράφων του να ανακατασκευάσουν τη σωστή χρονική αλληλουχία των γεγονότων της ζωής του , όπως αυτά προκύπτουν , όμως , μέσα από αντιφατικές πηγές .
Η Χαντιτζά ήταν η πρώτη που ασπάστηκε το μήνυμα του Μωάμεθ και τον πίστεψε ως προφήτη .
Μεταξύ των πρώτων υπήρξαν ακόμα ο φίλος του Αμπού Μπακρ , καθώς και ο εξάδελφός του , Αλί , πριν ο κύκλος των ακολούθων του μεγαλώσει περισσότερο περιλαμβάνοντας επίσης τον θείο του , Χαμζάζ , αλλά και γνωστές προσωπικότητες της Μέκκας .
Παράλληλα , ο Μωάμεθ γνώρισε και σκληρή εναντίωση .
Μέρος αυτής πήγαζε από την αντίληψη πως η νέα θρησκεία που κήρυττε την πίστη σε έναν Θεό και ήταν αντίθετη στην ειδωλολατρεία και τον πολυθεϊσμό θα έθετε σε κίνδυνο την προνομιούχο θέση της Κάαμπας , που ήταν σημαντικό θρησκευτικό κέντρο διαφορετικών φυλών και συνεπώς θα επηρέαζε τις εμπορικές δραστηριότητες που συνόδευαν τις μετακινήσεις πιστών στη Μέκκα .
Πολυάριθμες παραδόσεις κάνουν λόγο για την εχθρότητα που γνώρισε ο Μωάμεθ από τους πολυθεϊστές της Μέκκας .
Οι διώξεις των ακολούθων του πιθανώς υπήρξε ένας από τους κύριους λόγους για την προσωρινή μετανάστευση ορισμένων στην Αβησσυνία .
Κεντρικά θέματα στο πρώιμο κήρυγμά του ήταν η ηθική του ανθρώπου , η ευθύνη του απέναντι στο δημιουργό του , η τελική κρίση και η ανάσταση των νεκρών , με ζωντανές περιγραφές των απολαύσεων που θα ακολουθούσαν τους πιστούς στον παράδεισο και των μαρτυρίων όσων κατέληγαν στην κόλαση .
Οι νέες θρησκευτικές ιδέες του σχετίζονται στο Κοράνιο με όλους τους « λαούς του Βιβλίου » , στους οποίους ανήκουν ακόμα οι χριστιανικές και εβραϊκές κοινότητες .
Κατά την παραμονή του στη Μέκκα , διαφαίνεται πως ο Μωάμεθ δεν στόχευε στη δημιουργία μιας νέας θρησκείας , αλλά λειτουργούσε ως προφήτης των Αράβων , προσπαθώντας να προειδοποιήσει για την επερχόμενη ημέρα της κρίσεως . Ένα από τα αμφιλεγόμενα περιστατικά του βίου του στη Μέκκα καταγράφεται από τον Πέρση ιστορικό Αλ Ταμπαρί και τον Ιμπν Σαντ .
Σύμφωνα με τη σχετική αφήγηση , κατά τη διάρκεια που ο Μωάμεθ απήγγειλε τη σουρά Αλ Νατζμ , ο σατανάς παρενέβη στο λόγο του προσθέτοντας δύο στίχους που οδηγούσαν στο συμπέρασμα πως ο Μωάμεθ αποδεχόταν την ύπαρξη τριών θεοτήτων της Μέκκας .
Την αλήθεια περί των « σατανικών στίχων » αποκάλυψε αργότερα στον Μωάμεθ ο αρχάγγελος Γαβριήλ .
Η ιστορία αυτή απορρίπτεται από την πλειοψηφία των μουσουλμάνων ως μεταγενέστερη εφεύρεση , αντίθετα με τους περισσότερους Ευρωπαίους βιογράφους του Μωάμεθ .
Στα επιχειρήματα υπέρ της ιστορικής βάσης της ιστορίας ανήκει το γεγονός πως διασώζονται αρκετές παραλλαγές της , και πως εφόσον οι μουσουλμάνοι την αρνούνται κατηγορηματικά ως υποτιμητική , θα ήταν παράλογο να επινοήσουν την ιστορία αυτή μεταγενέστερα .
Επιπλέον , δεν μπορεί να αποκλειστεί το ενδεχόμενο να διαθέτει συμβολική αξία , υποδηλώνοντας πως ο μονοθεϊσμός του Μωάμεθ διαμορφώθηκε σταδιακά .
Από την άλλη πλευρά , η πληθώρα παραλλαγών και κυρίως οι ασυνέπειες μεταξύ τους αποτελεί συγχρόνως αντεπιχείρημα , ενώ έχει υποστηριχτεί επίσης πως οι « σατανικοί στίχοι » είναι ξένοι προς το εννοιολογικό πλαίσιο της σουράς Αλ Νατζμ και εν γένει με το μήνυμα του Ισλάμ .
Επιπλέον υποστηρίζεται πως η λέξη al gharaniq , που χρησιμοποιείται για τον χαρακτηρισμό των γυναικείων θεοτήτων από τον Μωάμεθ στους « σατανικούς στίχους » , δε συναντάται σε καμία άλλη λογοτεχνική αναφορά ή παραδοσιακή αφήγηση με παρόμοιο τρόπο .
Το 619 , ο θάνατος της Χαντιτζά και του θείου του Αμπού Ταλίμπ επηρέασαν βαθιά τον Μωάμεθ , την ίδια εποχή που η προσπάθεια διάδοσης του μηνύματός του αποτύγχανε .
Σύμφωνα με ορισμένες αφηγήσεις ( σίρα ) , σε αυτή τη δύσκολη περίοδο της ζωής του έλαβαν χώρα δύο θαύματα , το Ισράα ( « Νυχτερινό Ταξίδι » ) , που αναφέρεται στο ταξίδι του Μωάμεθ από τη Μέκκα στο τέμενος Αλ-Ακσά των Ιεροσολύμων πάνω σε φτερωτό άλογο ( Μπουράκ ) μέσα σε μια νύχτα , και το Μιιράτζ ( « Ανάληψη » ) , που περιγράφει την ανάληψη του Μωάμεθ .
Ο Ιμπν Σαντ διαχωρίζει τα δύο γεγονότα και τοποθετεί την ανάληψη κατά τη νύχτα της 27ης ημέρας του Ραμαντάν , δεκαοκτώ μήνες πριν τη Χίτζρα ( φυγή στη Μεδίνα ) , ενώ το νυχτερινό ταξίδι τη δέκατη έβδομη νύχτα πριν τη Χίτζρα .
Ο Ιμπν Χισάμ παραδίδει αντίθετα πως τα δύο γεγονότα προηγήθηκαν του θανάτου της Χαντίτζα και του Αμπού Ταλίμπ , ενώ ο Αλ Ταμπαρί αναφέρεται μόνο στην ανάληψη του Μωάμεθ που , κατά τον ίδιο , συνέβη πολύ νωρίτερα , πριν ακόμα ξεκινήσει το δημόσιο κήρυγμά του .
Η μεταγενέστερη ισλαμική παράδοση συνδύασε τελικά τις δύο ιστορίες σε μία , με τέτοιο τρόπο ώστε μετά το πέρας του « νυχτερινού ταξιδιού » του Μωάμεθ στην Ιερουσαλήμ να ακολουθεί η ανάληψή του .
Η Ιερουσαλήμ θεωρείται για αυτό το λόγο τρίτη ιερότερη πόλη για τους μουσουλμάνους , μετά τη Μέκκα και τη Μεδίνα .
Σύμφωνα με την παράδοση , ο Μωάμεθ ανέβηκε στους επτά ουρανούς , όπου τον καλωσόρισαν όλοι οι προφήτες του παρελθόντος , μεταξύ αυτών ο Ιησούς και ο Μωυσής .
Επιπλέον , ο Θεός του αποκάλυψε την τελική μορφή και αριθμό των καθημερινών προσευχών , δίνοτας ακόμα μια σειρά από εντολές που παρουσιάζουν μεγάλη ομοιότητα με τις Δέκα εντολές του Μωυσή .
Πιστεύεται , από τους παραδοσιακούς μουσουλμάνους , ότι η ανάληψη του Μωάμεθ υπήρξε όχι μόνο πνευματική εμπειρία αλλά και υλικής υπόστασης , όπως ισχύει και στη χριστιανική πίστη με την ανάληψη του Ιησού . Άλλοι σύγχρονοι μελετητές αποδέχονται το Μιιράτζ μόνο ως πνευματική εμπειρία .
Παρόμοιες αποκαλύψεις ο Μωάμεθ βίωσε στη συνέχεια , μέχρι το τέλος της ζωής του .
Ο ίδιος θεωρούσε πως αποτελούσαν θεϊκές οδηγίες , τις οποίες υπαγόρευε κατόπιν στους συντρόφους του .
Τόσο η πρώτη αποκάλυψη του Γαβριήλ , όσο και η εμπειρία του Ισράα , περιγράφονται από τον Μωάμεθ ως οπτικές εμπειρίες , σε αντίθεση με τις υπόλοιπες που χαρακτηρίζονται ως αποκλειστικά ακουστικές .
Στη διάρκεια αυτών , ο Μωάμεθ βίωνε πόνο και ίδρωνε υπερβολικά , παρουσιάζοντας συμπτώματα παρόμοια με αυτά της μαλάριας ..
Χωρίς να έχει εγκαταλείψει την προσπάθεια διάδοσης του μηνύματος του Ισλάμ , την περίοδο 620-1 ο Μωάμεθ ήρθε σε επαφή με αντιπροσωπείες από την πόλη Γιαθρίμπ ( Yathrib ) , βόρεια της Μέκκας , αποτελούμενη από μέλη των δύο σημαντικότερων φυλών της πόλης που σταδιακά ασπάστηκαν το Ισλάμ .