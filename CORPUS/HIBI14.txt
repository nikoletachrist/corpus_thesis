Ο Μπροζ γεννήθηκε από Κροάτη πατέρα και Σλοβένα μητέρα στο χωριό Kούμροβετς της Αυστροουγγαρίας ( σήμερα Κροατία ) .
Αφού στρατολογήθηκε διακρίθηκε , γινόμενος ο νεαρότερος επιλοχίας του Αυστρουγγρικού Στρατού εκείνης της εποχής .
Αφού τραυματίστηκε σοβαρά και συνελήφθη από τους Ρώσους κατά τον Α΄ Παγκόσμιο Πόλεμο , εστάλη σε στρατόπεδο εργασίας στα Ουράλια Όρη .
Συμμετείχε σε μερικά γεγονότα της Ρωσικής Επανάστασης το 1917 και τον Εμφύλιο Πόλεμο που ακολούθησε .
Μετά την επιστροφή του στην πατρίδα ο Μπροζ βρέθηκε στο νεοσύστατο Βασίλειο της Γιουγκοσλαβίας , όπου εντάχθηκε στο Κομμουνιστικό Κόμμα της Γιουγκοσλαβίας ( KPJ ) . Ήταν Γενικός Γραμματέας ( αργότερα Πρόεδρος του Προεδρείου ) της Ενωσης Κομμουνιστών της Γιουγκοσλαβίας ( 1939-1980 ) και ηγήθηκε του Γιουγκοσλαβικού αντάρτικου κινήματος του Β΄ Παγκοσμίου Πολέμου , των Παρτιζάνων ( 1941-1945 ) .
Μετά τον πόλεμο ήταν πρωθυπουργός ( 1944-1963 ) , Πρόεδρος ( αργότερα Ισόβιος Πρόεδρος ) ( 1953-1980 ) της Σοσιαλιστικής Ομοσπονδιακής Δημοκρατίας της Γιουγκοσλαβίας ( SFRY ) .
Από το 1943 έως το θάνατό του το 1980 , κατείχε τον βαθμό του Στρατάρχη της Γιουγκοσλαβίας , υπηρετώντας ως ανώτατος διοικητής του Γιουγκοσλαβικού Λαϊκού Στρατού ( JNA ) .
Με πολύ καλή φήμη στο εξωτερικό και στα δύο μπλοκ του Ψυχρού Πολέμου , έλαβε περίπου 98 ξένα παράσημα , όπως της Λεγεώνα της Τιμής .
Ο Τίτο ήταν ο αρχιτέκτονας της δεύτερης Γιουγκοσλαβίας , μιας σοσιαλιστικής ομοσπονδίας , που διήρκεσε από το Νοέμβριο του 1942 έως τον Απρίλιο του 1992 .
Παρά το γεγονός ότι ήταν ένας από τους ιδρυτές της Κομινφόρμ , έγινε το πρώτο μέλος της που αψήφησε τη σοβιετική ηγεμονία το 1948 και ο μόνος επί του Ιωσήφ Στάλιν που κατάφερε να την εγκαταλείψει και να ξεκινήσει το δικό του σοσιαλιστικό πρόγραμμα με στοιχεία σοσιαλισμού της αγοράς .
Οι οικονομολόγοι της πρώην Γιουγκοσλαβίας , συμπεριλαμβανομένων του Γιάροσλαβ Βάνεκ , γεννημένου στην Τσεχική Δημοκρατία και του Μπράνκο Χόρβατ , γεννημένου στην , προήλθαν από ένα μοντέλο σοσιαλισμού της αγοράς που ονομάστηκε Ιλλυρικό , όπου οι επιχειρήσεις ανήκαν κοινωνικά στους υπαλλήλους τους και ήταν δομημένες με εργατική αυτοδιαχείριση και συναγωνίζονταν μεταξύ τους σε ανοικτές και ελεύθερες αγορές .
Ο Γιόσιπ Μπροζ γεννήθηκε στο Κούμροβετς , ένα χωριό στην περιοχή της βόρειας Κροατίας Χρβάτσκο Ζαγκόριε , που τότε ανήκε στο Βασίλειο Κροατίας-Σλαβονίας της Αυστροουγγρικής Αυτοκρατορίας .
Η ακριβής ημερομηνία γέννησης του δεν είναι γνωστή .
Υπάρχουν διάφορες ημερομηνίες αν και ακριβέστερη θεωρείται αυτή η οποία αναγράφεται στα μητρώα της καθολικής εκκλησίας του Κούμβροβετς και είναι η 7η Μαΐου 1892 .
Στη Γιουγκοσλαβία η μέρα γενεθλίων του Τίτο επίσημα γιορταζόταν την 25η Μαΐου – και ονομαζόταν « Μέρα της Νεότητας » . Ήταν το έβδομο παιδί του Φράνιο Μπροζ ( 1860-1936 ) και της Μαρία το γένος Γιάβερσεκ ( 1864-1918 ) .
Συνολικά στην οικογένεια των Μπροζ γεννήθηκαν 15 παιδιά αλλά μόνο τα 7 επέζησαν .
Βαφτίστηκε και ανατράφηκε ως Ρωμαιοκαθολικός .
Ο πατέρας του Φράνιο ήταν Κροάτης που η οικογένειά του είχε ζήσει για τρεις αιώνες στο χωριό , ενώ η μητέρα του Μαρία ήταν Σλοβένα από το χωριό Πότσρεντα .
Τα χωριά απείχαν μόνο 16 χιλιόμετρα και οι γονείς του παντρεύτηκαν στις 21 Ιανουαρίου 1881 .
Ο Φράνιο Μπροζ κληρονόμησε ένα κτήμα 40 στρεμμάτων και ένα καλό σπίτι , αλλά δεν μπορούσε να τα πάει καλά με τη γεωργία .
Ο Γιόσιπ πέρασε ένα σημαντικό μέρος των προσχολικών του χρόνων ζώντας με τους εκ μητρός παππούδες του στο Πότσρεντα , όπου έγινε ο αγαπημένος του παππού του Mάρτιν Γιάβερσεκ και όταν επέστρεψε στο Κούμροβετς για να αρχίσει το σχολείο , μιλούσε σλοβενικά καλύτερα από τα κροατικά και είχε μάθει να παίζει πιάνο .
Παρά τη μικτή του καταγωγή ο Μπροζ συνήθως αναφερόταν στον εαυτό του ως Κροάτη Τον Ιούλιο του 1900 , σε ηλικία οκτώ ετών , ο Μπροζ πήγε στο δημοτικό σχολείο στο Κούμροβετς , αλλά ολοκλήρωσε μόνο τέσσερα χρόνια φοίτησης , αποτυγχάνοντας στη 2η τάξη και στη συνέχεια το εγκατέλειψε το 1905 .
Ως αποτέλεσμα της περιορισμένης σχολικής φοίτησής του , καθ 'όλη τη διάρκεια της ζωής του ήταν ανορθόγραφος .
Μετά την εγκατάλειψη του σχολείου εργάστηκε αρχικά για ένα θείο από τη μητέρα του και στη συνέχεια στο οικογενειακό αγρόκτημα .
Το 1907 ο πατέρας του ήθελε να τον στείλει να μεταναστεύσει στις Ηνωμένες Πολιτείες , αλλά δεν μπορούσε να συγκεντρώσει τα χρήματα για το ταξίδι .
Αντ ' αυτού , σε ηλικία 15 ετών , ο Γιόσιπ έφυγε από το Κούμροβετς και ταξίδεψε περίπου 97 χιλιόμετρα νότια στο Σίσακ όπου ο εξάδελφός του Γιούρικα Μπροζ υπηρετούσε τη στρατιωτική του θητεία .
Ο Γιούρικα τον βοήθησε να βρει δουλειά σε ένα εστιατόριο , αλλά ο Μπροζ σύντομα κουράστηκε από αυτή τη δουλειά και προσέγγισε έναν Τσέχο κλειθροποιό , το Νίκολα Κάρας , για τριετή μαθητεία , που περιλάμβανε εκπαίδευση , φαγητό και διαμονή .
Καθώς ο πατέρας του δεν μπορούσε να πληρώσει για τα ρούχα της δουλειάς του ο Γιόσιπ τα πλήρωσε ο ίδιος .
Λίγο αργότερα ο μικρότερος αδελφός του Στιέπαν έγινε και εκείνος μαθητευόμενος στον Κάρας .
Κατά τη διάρκεια της μαθητείας του έμαθε για την Πρωτομαγιά το 1909 και διάβαζε και πουλούσε τη Slobodna Reč ( Ελεύθερος Κόσμος ) , μια σοσιαλιστική εφημερίδα .
Αφού ολοκλήρωσε τη μαθητεία του το Σεπτέμβριο του 1910 ο Μπροζ χρησιμοποίησε τις επαφές του για να βρει εργασία στο Ζάγκρεμπ και στην ηλικία των 18 ετών προσχώρησε στην Ένωση Μεταλλουργών και συμμετείχε στην πρώτη του εργατική διαδήλωση .
Συμμετείχε επίσης στο Σοσιαλδημοκρατικό Κόμμα Κροατίας και Σλαβονίας .
Επέστρεψε στο σπίτι του το Δεκέμβριο του 1910 και στις αρχές του 1911 άρχισε μια σειρά κινήσεων , αρχικά αναζητώντας δουλειά στη Λιουμπλιάνα , στη συνέχεια στην Τεργέστη , στο Κούμροβετς και στο Ζάγκρεμπ , όπου εργάστηκε για την επισκευή ποδηλάτων και εντάχθηκε στην πρώτη απεργία του την Πρωτομαγιά του 1911 .
Μετά από μια σύντομη περίοδο εργασίας στη Λιουμπλιάνα , μεταξύ Μαΐου 1911 και Μαΐου 1912 εργάστηκε σε εργοστάσιο στο Kάμνικ της Σλοβενίας και , όταν έκλεισε , του προσφέρθηκε μετάταξη στο Τσένκοβ της Βοημίας .
Κατά την άφιξή του στο νέο του εργασιακό χώρο ανακάλυψε ότι ο εργοδότης προσπαθούσε να φέρει φθηνότερο εργατικό δυναμικό για να αντικαταστήσει τους Τσέχους εργάτες και μαζί με άλλους έκαναν απεργίες με επιτυχία για να τον αναγκάσουν να υποχωρήσει .
Με οδηγό την περιέργεια ο Μπροζ μετακόμισε στη συνέχεια στο Πίλζεν , όπου εργάστηκε για σύντομο χρονικό διάστημα στη Σκόντα και στη συνέχεια ταξίδεψε στο Μόναχο της Βαυαρίας .
Εργάστηκε επίσης στο εργοστάσιο αυτοκινήτων Benz στο Μάνχαϊμ και επισκέφθηκε το Ρουρ .
Τον Οκτώβριο του 1912 έφτασε στη Βιέννη όπου έμεινε με τον μεγαλύτερο αδελφό του Mάρτιν και την οικογένειά του και εργάστηκε στο Εργοστάσιο Griedl πριν βρει δουλειά στο Βίνερ Νόυστατ όπου εργάστηκε για την Austro-Daimler , όπου συχνά οδηγούσε και δοκίμαζε τα αυτοκίνητα .
Την περίοδο αυτή περνούσε αρκετό χρόνο με ξιφασκία και χορό , και κατά τη μαθητεία και τα πρώτα χρόνια εργασίας του έμαθε επίσης γερμανική και μέτρια τσεχικά .
Το Μάιο του 1913 ο Μπροζ κατατάχθηκε στον Αυστροουγγρικό Στρατό , για την υποχρεωτική δίχρονη θητεία του .
Ζήτησε και πέτυχε να υπηρετήσει στο 25ο Σύνταγμα της Κροατικής Εθνοφρουράς ( Κροατικά Domobran ) στο Ζάγκρεμπ .
Αφού εκπαιδεύτηκε στο σκι το χειμώνα του 1913-1914 , εστάλη σε σχολή υπαξιωματικών στη Βουδαπέστη , μετά από τον οποίο προήχθη σε επιλοχία και , στα 22 του χρόνια , έγινε ο νεότερος με αυτό το βαθμό στο σύνταγμα του .
Κατά μία τουλάχιστον πηγή ήταν και ο νεότερος επιλοχίας του Αυστροουγγρικού Στρατού .
Μετά τη νίκη του στο διαγωνισμό ξιφασκίας του συντάγματος , ο Μπροζ ήρθε δεύτερος στο πρωτάθλημα ξιφασκίας του στρατού στη Βουδαπέστη το Μάιο του 1914 .
Λίγο μετά το ξέσπασμα του Α΄ Παγκοσμίου Πολέμου το 1914 , το 25ο Σύνταγμα της Κροατικήε Εθνοφρουράς βάδισε προς τα σύνορα με τη Σερβία , αλλά ο Μπροζ συνελήφθη ως στασιαστής και φυλακίστηκε στο φρούριο Πετροβαραντίν στο σημερινό Νόβι Σαντ .
Ο Μπροζ έδωσε αργότερα αντιφατικές περιγραφές για τη σύλληψη αυτή , λέγοντας σε ένα βιογράφο του ότι είχε απειλήσει να λιποτακτήσει τους Ρώσους , αλλά επίσης ισχυριζόμενος ότι το όλο θέμα προέκυψε από γραφειοκρατικό λάθος .
Μια τρίτη εκδοχή ήταν ότι είχε ακουστεί να λέει ότι ήλπιζε την Αυστροουγγρική Αυτοκρατορία να ηττηθεί .
Μετά την αθώωση και την απελευθέρωσή του , το σύνταγμά του υπηρέτησε για λίγο στο Σερβικό Μέτωπο πριν σταλεί στο Ανατολικό Μέτωπο στη Γαλικία στις αρχές του 1915 για να πολεμήσει ενάντια στη Ρωσία .
Σε μια περίπτωση η διμοιρία αναγνώρισης που διοικούσε πήγε πίσω από τις εχθρικές γραμμές και συνέλαβε 80 Ρώσους στρατιώτες , οδηγώντας τους στις δικές της γραμμές ζωντανούς .
Το 1980 ανακαλύφθηκε ότι είχε προταθεί για ένα βραβείο για ανδραγαθία και πρωτοβουλία αναγνώρισης και σύλληψης αιχμαλώτων .
Στις 25 Μαρτίου 1915 τραυματίστηκε στην πλάτη με τη λόγχη από ένα Κιρκάσιο του ιππικού και συνελήφθη σε ρωσική επίθεση κοντά στη Βουκοβίνα.Αιχμάλωτος πολέμου πλέον , ο Μπροζ μεταφέρθηκε στα ανατολικά σε νοσοκομείο εγκατεστημένο σε ένα παλιό μοναστήρι στην πόλη Σβίγιαζκ στον ποταμό Βόλγα κοντά στο Καζάν .
Κατά τη διάρκεια των 13 μηνών της παραμονής του στο νοσοκομείο είχε κρίσεις πνευμονίας και τύφου και έμαθε ρωσικά με τη βοήθεια δύο μαθητριών που του έφερναν ρωσικά κλασικά έργα συγγραφέων , όπως ο Τολστόι και ο Τουργκένιεφ για να διαβάζει .
Μετά την ανάρρωσή του , στα μέσα του 1916 , μεταφέρθηκε στο στρατόπεδο αιχμαλώτων Aρντάτοφ στην Περιφέρεια της Σαμάρα , όπου χρησιμοποίησε τις δεξιότητές του για να συντηρεί τον αλευρόμυλο στο κοντινό χωριό .
Στο τέλος του έτους μεταφέρθηκε και πάλι , αυτή τη φορά στο στρατόπεδο αιχμαλώτων Κουνγκούρ , κοντά στο Περμ , όπου οι αιχμάλωτοι χρησιμοποιούντο για τη συντήρηση του πρόσφατα ολοκληρωμένου Υπερσιβηρικού Σιδηρόδρομου .
Ο Μπροζ διορίστηκε υπεύθυνος για όλους τους αιχμαλώτους του στρατοπέδου .
Τότε πληροφορήθηκε ότι τα δέματα του Ερυθρού Σταυρού που είχα σταλεί για τους αιχμαλώτους εκλάπησαν από το προσωπικό του στρατοπέδου . Όταν παραπονέθηκε , χτυπήθηκε και φυλακίστηκε .
Κατά την Επανάσταση του Φεβρουαρίου ένα πλήθος εισέβαλε στη φυλακή και επανέφερε το Μπροζ στο στρατόπεδο . Ένας Μπολσεβίκος που είχε συναντήσει όταν εργαζόταν στο σιδηρόδρομο του είπε ότι ο γιος του δούλευε σε μηχανουργείο στην Πετρούπολη , οπότε τον Ιούνιο του 1917 ο Μπροζ βγήκε από το αφύλακτο στρατόπεδο και κρύφτηκε σε ένα φορτηγό τρένο με προορισμό την πόλη αυτή , όπου έμεινε με το γιο του φίλου του .
Ο δημοσιογράφος Ρίτσαρντ Γουέστ έχει υποστηρίξει ότι το γεγονός ότι ο Μπρόζ επέλεξε να παραμείνει σε ένα αφύλακτο στρατόπεδο αιχμαλώτων , αντί να προσφερθεί εθελοντικά να υπηρετήσει στις Γιουγκοσλαβικές λεγεώνες του Σερβικού Στρατούδείχνει ότι παρέμενε πιστός στην Αυστροουγγρική Αυτοκρατορία και υπονομεύει το μετέπειτα ισχυρισμό του ότι αυτός και άλλοι Κροάτες αιχμάλωτοι ήταν συνεπαρμένοι με την προοπτική της επανάστασης και προσέβλεπαν στην ανατροπή της αυτοκρατορίας που τους κυβερνούσε .
Λιγότερο από ένα μήνα μετά την άφιξη του Μπροζ στην Πετρούπολη , ξέσπασαν οι διαδηλώσεις των Ημερών του Ιούλη , στις οποίες και ο ίδιος συμμετείχε , αντιμετωπίζοντας τα πυρά των κυβερνητικών στρατευμάτων .
Στη συνέχεια προσπάθησε να διαφύγει στη Φινλανδία για να πάει στις Ηνωμένες Πολιτείες , αλλά τον σταμάτησαν στα σύνορα .
Συνελήφθη μαζί με άλλους ύποπτους Μπολσεβίκους κατά την καταστολή που ακολούθησε από τη Ρωσική Προσωρινή Κυβέρνηση υπό τον Αλεξάντρ Κέρενσκι .
Φυλακίστηκε στο Φρούριο των Πέτρου και Παύλου για τρεις εβδομάδες , ισχυριζόμενος ότι ήταν ένας αθώος πολίτης του Περμ . Όταν τελικά παραδέχτηκε ότι ήταν δραπέτης αιχμάλωτο , επρόκειτο να επιστραφεί με το τρένο στο Κουνγκούρ , αλλά διέφυγε στο Γεκατερίνμπουργκ και πήρε άλλο τρένο , που έφθασε στο Ομσκ της Σιβηρίας στις 8 Νοεμβρίου μετά από ένα ταξίδι 3.200 χιλιομέτρων .
Σε κάποιο σημείο η αστυνομία ερεύνησε το τρένο αναζητώντας το δραπέτη αιχμάλωτο , αλλά εξαπατήθηκε από τα άπταιστα Ρωσικά του Μπροζ .
Στο Όμσκ το τρένο το σταμάτησαν οι ντόπιοι Μπολσεβίκοι , που είπαν στο Μπρόζ ότι ο Βλαντίμιρ Λένιν είχε καταλάβει τον έλεγχο της Πετρούπολης .
Το στρατολόγησαν σε μια Διεθνή Ερυθροφρουρά που φρουρούσε τον Υπερσιβηρικό Σιδηρόδρομο το χειμώνα του 1917-1918 .
Το Μάιο του 1918 , η αντιμπολσεβίκικη Τσεχοσλοβακική Λεγεώνα απέσπασε τον έλεγχο τμημάτων της Σιβηρίας από τις Μπολσεβίκικες δυνάμεις και η Προσωρινή Κυβέρνηση της Σιβηρίας εγκαταστάθηκε στο Όμσκ και ο Μπροζ και οι σύντροφοί του κρύφτηκαν .
Τότε ο Μπροζ συναντήθηκε με μια ντόπια πανέμορφη κοπέλα ηλικίας 14 ετών , την Πελάγκια « Πόλκα » Μπελούσοβα , που τον έκρυψε και τον βοήθησε να δραπετεύσει σε ένα χωριό της Κιργιζίας 64 χιλιόμετρα από το Ομσκ .
Ο Μπροζ εργάστηκε πάλι στη συντήρηση του τοπικού μύλου μέχρι το Νοέμβριο του 1919 , όταν ο Κόκκινος Στρατός ανακατέλαβε το Ομσκ από τις δυνάμεις των Λευκών , πιστών στην Προσωρινή Πανρωσική Κυβέρνηση του Αλεξάντερ Κόλτσακ .
Επέστρεψε στο Όμσκ και παντρεύτηκε τη Μπελούσοβα τον Ιανουάριο του 1920 ..
Τότε ο Μπροζ ήταν 27 χρονών και εκείνη 15 .
Το φθινόπωρο του 1920 ο ίδιος και η έγκυος σύζυγός του επέστρεψαν στην πατρίδα του , πρώτα με τρένο στη Νάρβα , με πλοίο στο Στσέτσιν και με τρένο στη Βιέννη , όπου έφθασαν στις 20 Σεπτεμβρίου .
Στις αρχές Οκτωβρίου ο Μπροζ επέστρεψε στο σπίτι στο Κούμροβετς , στο πλέον Βασίλειο των Σέρβων , Κροατών και Σλοβένων , για να διαπιστώσει ότι η μητέρα του είχε πεθάνει και ο πατέρας του είχε μετακομίσει στο Γιαστρέμπαρσκο , κοντά στο Ζάγκρεμπ .
Οι πηγές διαφέρουν για το αν ο Μπροζ εντάχθηκε στο Κομμουνιστικό Κόμμα ενώ ήταν στη Ρωσία , αλλά κατά δήλωσή του η πρώτη φορά που μπήκε στο κόμμα ήταν στο Ζάγκρεμπ μετά την επιστροφή του στην πατρίδα του .
Κατά την επιστροφή του στο σπίτι του ο Μπροζ δεν μπόρεσε να εργαστεί στο μεταλλείο στο Kούμροβετς , οπότε με τη σύζυγό του μετακόμισε για λίγο στο Ζάγκρεμπ , όπου εργάστηκε ως σερβιτόρος και έλαβε μέρος σε μία απεργία σερβιτόρων .
Συμμετείχε επίσης στο Κομμουνιστικό Κόμμα Γιουγκοσλαβίας ( ΚΚΓ ) .
Η επιρροή του ΚΚΓ στην πολιτική ζωή της Γιουγκοσλαβίας αυξανόταν ταχέως .
Στις εκλογές του 1920 κέρδισε 59 έδρες και έγινε το τρίτο ισχυρότερο κόμμα .
Μετά τη δολοφονία του Υπουργού Εσωτερικών του κράτους Μίλοραντ Ντράσκοβιτς από το νεαρό κομμουνιστή Aλία Αλίγιαγκιτς στις 2 Αυγούστου 1921 , το ΚΚΓ κηρύχθηκε παράνομο σύμφωνα με το Νόμο της Ασφάλειας του Γιουγκοσλαβικού Κράτους του 1921 .