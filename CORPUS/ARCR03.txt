Επιπλέον, με την έννοια του «κανένας», παραπέμπει στο «Ούτις», το ψευδώνυμο που χρησιμοποιεί ο Οδυσσέας, η αρχετυπική αυτή μορφή του ήρωα περιπέτειας, για να παραπλανήσει τον Κύκλωπα Πολύφημο.
Τίποτα σχετικά με το παρελθόν του Πλοιάρχου Νέμο δεν αποκαλύπτεται στο 20.000 λεύγες κάτω από τη θάλασσα , εκτός από το ότι έχει λόγο να μισεί τα κράτη της Γης , την απώλεια των μελών της οικογένειάς του σε κάποιο σημείο του παρελθόντος .
Στη Μυστηριώδη νήσο , ο Νέμο αποκαλύπτει ότι είναι ο πρίγκηπας Ντακ ( κ ) άρ , γιος του μαχαραγιά του Μπουντελχάντ στην Ινδία και απόγονος του Μουσουλμάνου σουλτάνου Φατέχ Αλή Τιπού του Βασιλείου της Μυσόρης .
Ο τελευταίος υπήρξε διάσημος για τους πολέμους του κατά των Βρετανών .
Ο Νέμο εχθρεύεται βαθιά τη Βρετανική Αυτοκρατορία , εξαιτίας της κατάκτησης των Ινδιών από αυτή .
Μετά την Ινδική Επανάσταση του 1857 , στην οποία έχασε το βασίλειό του και οι Βρετανοί σκότωσαν τη σύζυγο και τα παιδιά του , αφοσιώθηκε στην επιστημονική έρευνα , σχεδίασε και κατασκεύασε ένα προηγμένο υποβρύχιο , τον Ναυτίλο .
Μαζί με ένα πλήρωμα αποτελούμενο από πιστούς του ακόλουθους , ο Πλοίαρχος Νέμο διασχίζει τις θάλασσες πολεμώντας την αδικία και τον ιμπεριαλισμό .
Ανακτά πολύτιμα μέταλλα από διάφορα ναυάγια στον βυθό των ωκεανών , κυρίως τους θησαυρούς της ισπανικής αρμάδας στον Κόλπο του Βίγο , που βυθίσθηκε κατά τη Ναυμαχία του Κόλπου του Βίγο .
Ο Νέμο ισχυρίζεται ότι είναι άπατρις και δεν ενδιαφέρεται για τις υποθέσεις του κόσμου της ξηράς , αλλά περιστασιακά παρεμβαίνει προς βοήθεια των καταπιεσμένων , εφοδιάζοντας π.χ . με χρυσάφι τους Κρητικούς που επαναστατούν ενάντια στους Τούρκους κυριάρχους , ή σώζοντας ( τόσο σωματικά όσο και οικονομικά ) έξω από τη σημερινή Σρι Λάνκα έναν αλιέα μαργαριταριών που πέφτει θύμα καταδυτικού ατυχήματος , ή ακόμα προσέχοντας και βοηθώντας κρυφά τους ναυαγούς στη Μυστηριώδη νήσο .
Ο Νέμο , όπως πολλά αρχοντόπουλα της Ινδίας τον 19ο αιώνα , είχε ευρωπαϊκή μόρφωση , καθώς δηλώνει ότι είχε ξοδέψει τα νιάτα του σπουδάζοντας και γυρνώντας στην Ευρώπη .
Στην πρώτη του συνάντηση με τον Καθηγητή Αρονάξ και τους συντρόφους του , εκείνοι του μιλούν στη γαλλική , στην αγγλική , στη γερμανική , ακόμα και στη λατινική γλώσσα .
Αργότερα , ο Νέμο αποκαλύπτει ότι γνωρίζει όλες αυτές τις γλώσσες .
Ο Αρονάξ σχολιάζει ότι τα γαλλικά του Πλοιάρχου Νέμο ήταν τέλεια και χωρίς ξενική προφορά , και επαφίεται στη διαίσθησή του και στις εθνολογικές του γνώσεις για να εκτιμήσει ότι ο πλοίαρχος κατάγεται από νότια μέρη .
Ωστόσο , δεν είναι σε θέση να προσδιορίσει τη χώρα από την οποία προέρχεται .
Η βιβλιοθήκη και η συλλογή τέχνης του Ναυτίλου αποκαλύπτουν την εξοικείωση του Πλοιάρχου με τον ευρωπαϊκό πολιτισμό και τέχνες .
Επιπλέον , ξέρει και παίζει εκκλησιαστικό όργανο .
Ο Πλοίαρχος Νέμο εμφανίζεται στη Μυστηριώδη νήσο να πεθαίνει από γηρατειά πάνω στον Ναυτίλο , σε μία θαλασσινή σπηλιά στη Νήσο Λίνκολν του Νότιου Ειρηνικού .
Οι ναυαγοί στο νησί υπό τον Κύρο Σμιθ , που έχουν ευεργετηθεί από τον πλοίαρχο , φροντίζουν σύμφωνα με τις τελευταίες επιθυμίες του και ακολουθώντας τις οδηγίες του να βυθιστεί το κενό πλέον υποβρύχιο με τη σορό του στα νερά του σπηλαίου , το οποίο ονομάζουν « Σπήλαιο Ντακκάρ » .
Λίγο μόνο καιρό μετά , το σπήλαιο και ολόκληρο το νησί ανατινάζονται μετά από έκρηξη του ηφαιστείου του .
Η καλύτερη ίσως περιγραφή του χαρακτήρα του Πλοιάρχου Νέμο προέρχεται από τις παρατηρήσεις του Καθηγητή Πιερ Αρονάξ , αφηγητή του 20.000 λεύγες κάτω από τη θάλασσα , ο οποίος περιμαζεύεται από τον Ναυτίλο όταν ο Πλοίαρχος είναι περίπου 40 ετών .
Ο καθηγητής περιγράφει τον Νέμο ως λιγομίλητο άνθρωπο σε όλη τη διήγησή του , ψηλό και μαυρειδερό στην εμφάνιση , με ευθεία μύτη και μάτια σε μεγάλη απόσταση μεταξύ τους , πράγμα που του προσφέρει όραση με ευρύτερο οπτικό πεδίο .
Στην περιγραφή που δίνεται στη Μυστηριώδη νήσο ο ηλικιωμένος πλέον Νέμο έχει μακριά λευκή γενειάδα .
Ο Πλοίαρχος αποφεύγει την ξηρά , έχοντας διακόψει όλους τους δεσμούς του με αυτή .
Και όταν πατά πάνω της , το κάνει μόνο όταν η ξηρά είναι ακατοίκητη , όπως στην Ανταρκτική και τα ερημονήσια ( π.χ . η Νήσος Λίνκολν στη Μυστηριώδη νήσο ) .
Αγαπά τη θάλασσα και διατείνεται ότι αληθινή ελευθερία υπάρχει μόνο κάτω από τα κύματα .
Σε συμφωνία με την απέχθειά του για τα « έθνη της ξηράς » , δεν χρησιμοποιεί προϊόντα που δεν προέρχονται από τη θάλασσα : τρόφιμα , ρούχα , επίπλωση , όλα προέρχονται από τη θάλασσα , π.χ . γάλα και γαλακτοκομικά από γάλα φάλαινας , ακόμα και ο καπνός για κάπνισμα από ένα είδος φυκιού .
Ελάχιστα αποκαλύπτονται για τις πολιτικές του απόψεις , εκτός από το σχεδόν τυφλό μίσος του για την καταπίεση , με την οποία ταυτίζει όλα τα ιμπεριαλιστικά κράτη του κόσμου .
Δεν διστάζει να ταυτισθεί με όσους καταπιέζονται , είτε αυτοί είναι Κρητικοί που επαναστατούν ενάντια στους Οθωμανούς , είτε φτωχοί αλιείς μαργαριταριών , είτε ακόμα μαύρες φάλαινες που δέχονται επίθεση από φυσητήρες . ` Οταν ο καθηγητής Αρονάξ ισχυρίζεται πως ο Νέμο παραβιάζει το ναυτικό και διεθνές δίκαιο όταν βυθίζει πολεμικά πλοία , ο Πλοίαρχος του απαντά ότι υπερασπίζεται απλώς τον εαυτό του από όσους του επιτίθενται και ότι οι νόμοι του κόσμου της ξηράς ή της επιφάνειας δεν ισχύουν πλέον για εκείνον .
Σε μία σκηνή , ο Πλοίαρχος διακηρύσσει : « Η θάλασσα δεν ανήκει σε δεσπότες .
Στην επιφάνειά της μπορούν να κάνουν ό , τι θέλουν , να ασκούν ακόμα τους άδικους νόμους τους , να μάχονται , να καταβροχθίζουν ο ένας τον άλλο , και να εντρυφούν σε όλη τη γήινη φρίκη τους .
Αλλά μερικά μέτρα κάτω από αυτήν , η δύναμή τους παύει , η επιρροή τους σβήνει και η κυριαρχία τους εξαφανίζεται .
Μόνο στα βάθη των θαλασσών βρίσκεται η ανεξαρτησία .
Εκεί είμαι ελεύθερος ! ... » Ο Νέμος είναι αφοσιωμένος στο πλήρωμά του και θλίβεται βαθιά όταν κάποιος από τα μέλη του σκοτώνεται σε δυστύχημα , όπως αναφέρεται μετά την επίθεση των γιγαντιαίων καλαμαριών στις Μπαχάμες και στη μυστηριώδη νυκτερινή συνάντηση με ένα πλοίο επιφανείας .
Δείχνει την ίδια ευσπλαχνία στη μεταχείριση των ναυαγών στη Μυστηριώδη νήσο .
Επίσης , παρουσιάζεται να διατηρεί τρυφερές αναμνήσεις από την οικογένειά του , γιατί ο Αρονάξ τον βλέπει να κλαίει πάνω από το πορτραίτο μιας νέας γυναίκας και δύο παιδιών , προφανώς της οικογένειάς του .
Παρότι οξύθυμος , διατηρεί μεγάλο αυτοέλεγχο και σπανίως δίνει διέξοδο στην οργή του .
Είναι επίσης πολύ γενναίος , μπροστάρης σε κάθε δραστηριότητα , από την απελευθέρωση του Ναυτίλου από τους πάγους της Ανταρκτικής μέχρι την απόκρουση της επιθέσεως των γιγαντιαίων καλαμαριών .
Είναι επίσης άνθρωπος με υπεράνθρωπη αντοχή , ικανός να εργάζεται σε συνεχόμενες οκτάωρες βάρδιες χωρίς διάλειμμα , με λιγοστό οξυγόνο , για να ελευθερώσει το υποβρύχιο από τους πάγους .
Είναι και ατρόμητος εξερευνητής , έχοντας ανακαλύψει τη χαμένη Ατλαντίδα .
Δείχνοντας ασυνήθιστο ταλέντο ναυπηγού και μηχανικού , ο Νέμο όχι μόνο σχεδίασε και κατασκεύασε τον Ναυτίλο , αλλά και επινόησε τα περισσότερα από τα βασικά χαρακτηριστικά του , όπως την ηλεκτρική πρόωση και τα συστήματα πλοηγήσεως .
Είναι ο ίδιος εξαιρετικά ικανός στην υποθαλάσσια πλοήγηση , αναλαμβάνοντας ο ίδιος το πηδάλιο στα δυσκολότερα υποθαλάσσια περάσματα , όπως αυτά κάτω από τη διώρυγα του Σουέζ και το ανταρκτικό παγοκάλυμμα .
Από την άλλη πλευρά , ο Πλοίαρχος Νέμο έχει τεράστιες γνώσεις θαλάσσιας βιολογίας και ο σεβασμός του για την ανάλογη γνώση του καθηγητή Αρονάξ στο πεδίο αυτό είναι που τον οδηγεί να σχετιστεί με αυτόν όταν βρεθεί στον δρόμο του .
Τέλος , αναφέρεται ότι έχει διαβάσει και κρατήσει σημειώσεις πάνω σε όλους τους τόμους που έχει στη μεγάλη βιβλιοθήκη του Ναυτίλου ' .
Εκτός από αυτές τις αδιαμφισβήτητες ενδείξεις μιας εξαιρετικής διάνοιας , επιδεικνύει επανειλημμένα την ικανότητά του να επινοεί καινοτόμες λύσεις στα διάφορα προβλήματα .
Ο Πλοίαρχος έχει επίσης πολύ εκλεπτυσμένες προτιμήσεις στις καλές τέχνες , κατέχοντας αρκετά αριστουργήματα ζωγραφικής και γλυπτικής από αρχαίους και νεότερους Ευρωπαίους καλλιτέχνες , τα οποία εκτίθενται στη μεγάλη σάλα του Ναυτίλου μαζί με την ανεκτίμητη συλλογή του από μαργαριτάρια , κοράλια και άλλα τέτοια θαλασσινά προϊόντα που έχει συλλέξει με τα ίδια του τα χέρια .
Κατά τη γνώμη του καθηγητή Αρονάξ , η συλλογή του Ναυτίλου ήταν πλουσιότερη εκείνης του Λούβρου .
Ωστόσο , ο Νέμο δεν θεωρούσε όλα αυτά ως κάτι παραπάνω από το υπόλειμμα μιας περασμένης ζωής , μιας ζωής που είχε επιλέξει να ξεχάσει διατηρώντας κάποιες από τις αναμνήσεις της , καθώς σύμφωνα με τον ίδιο αυτά αποτελούσαν μόνο ένα μέρος της αρχικής του συλλογής .
Παρά την πολυτέλεια που είναι ευδιάκριτη παντού στον Ναυτίλο , ο Πλοίαρχος Νέμο έχει σπαρτιάτικες συνήθειες , κρατώντας για δική του χρήση το απολύτως ελάχιστο .
Σύμφωνα με τον Αρονάξ , η καμπίνα του Πλοιάρχου έμοιαζε με κελί μοναχού , με ελάχιστα έπιπλα εκτός από ένα κρεβάτι και τα όργανα πλοηγήσεως του υποβρυχίου .
Ο Νέμο πληροφορεί τον καθηγητή Αρονάξ ότι πρόθεσή του ήταν να συγγράψει την ιστορία της ζωής του , κάτι το οποίο είχε ήδη αρχίσει όταν ο Αρονάξ και οι σύντροφοί του βρέθηκαν επάνω στον Ναυτίλο .
Αυτή η εξιστόρηση θα σφραγιζόταν μέσα σε ένα αδιάβροχο και αβύθιστο κουτί και θα αφηνόταν στη θάλασσα από τον τελευταίο επιζώντα του πληρώματος του υποβρυχίου με την ελπίδα ότι θα ξεβραζόταν κάπου .
Μία αβύθιστη κάσα πράγματι ξεβράζεται στο μυθιστόρημα Η μυστηριώδης νήσος , το βιβλίο που περιέχει τις λεπτομέρειες για τη ζωή του Πλοιάρχου .
Αυτή η κάσα περιέχει εργαλεία , όπλα , επιστημονικά όργανα , έναν άτλαντα , βιβλία , χαρτί για γράψιμο και ρουχισμό .
Τα περιεχόμενα είναι σφραγισμένα μέσα σε έναν αδιάβροχο θύλακα από ψευδάργυρο , δείχνοντας προσεκτική προετοιμασία και συσκευασία .
Αυτό είναι ένα παράδειγμα του πώς ο Νέμο εκπληρώνει τις ευχές των ναυαγών δρώντας ως μέσο της Θείας Πρόνοιας .
Τέλος , ο Νέμο εμφανίζεται να διακατέχεται από κάποιο είδος μίσους , φόβου ή τύψεων που δεν αποκαλύπτεται ποτέ στον αναγνώστη , καθώς τα τελευταία λόγια του που ακούει ο Αρονάξ πριν εγκαταλείψει τον Ναυτίλο είναι : « Παντοδύναμε Θεέ μου , φτάνει , φτάνει ! » Το έμβλημα του Πλοιάρχου Νέμο , όπως αναφέρεται σε μία περιγραφή της σημαίας που ύψωσε στην Ανταρκτική , είναι ένα μεγάλο χρυσό N πάνω σε μαύρο φόντο .
Σύμφωνα με τους Mike Perschon και Jess Nevins στο αρχικό χειρόγραφο του 20.000 λεύγες κάτω από τη θάλασσα ο Νέμο ήταν αρχικά ένας Πολωνός αριστοκράτης , μέλος της szlachta , που διψούσε για εκδίκηση εξαιτίας της δολοφονίας της οικογένειάς του κατά την κατάπνιξη από τους Ρώσους της πολωνικής « Εξέγερσης του Γενάρη » ( 1863-1864 ) .
Ο εκδότης του Βερν , ο Πιερ-Ζυλ Ετζέλ , φοβήθηκε ότι το βιβλίο θα απαγορευόταν στη Ρωσία και θα έχαναν έτσι την τεράστια ρωσική αγορά λογοτεχνίας , ενώ ταυτόχρονα θα προσέβαλλαν ένα σύμμαχο τότε της Γαλλίας , τη Ρωσική Αυτοκρατορία .
Για τους λόγους αυτούς , έπεισε τον Βερν να αποκρύψει τελείως τα κίνητρα του Νέμο στο πρώτο μέρος του βιβλίου , ενώ στο δεύτερο μέρος του 20.000 λεύγες κάτω από τη θάλασσα , ο Νέμο έρχεται κοντά στο να αποκαλύψει μία ινδική καταγωγή ( αν και αυτό δεν είναι φανερό από μόνο του ) στη σκηνή της διάσωσης του Κεϋλανού αλιέα μαργαριταριών στον Κόλπο του Μανάρ .
Το 20.000 λεύγες κάτω από τη θάλασσα γράφτηκε το 1869 και το 1870 , και αφηγείται τα ταξίδια του Ναυτίλου μεταξύ των ετών 1866 και 1868 .
Η μυστηριώδης νήσος γράφτηκε το 1874 , αλλά η υπόθεσή της διαδραματίζεται αμέσως μετά τον Αμερικανικό Εμφύλιο , από το 1865 ως το 1867 .
Αυτό θα σήμαινε ότι ο Πλοίαρχος Νέμο που εμφανίζεται στη Μυστηριώδη νήσο πεθαίνει « πριν » από τον Πλοίαρχο Νέμο των 20.000 λευγών κάτω από τη θάλασσα που ταξιδεύει ανά τους ωκεανούς .
Επίσης , όταν ο Πλοίαρχος εμφανίζεται στη Μυστηριώδη νήσο , αναφέρει ότι είχε συναντήσει τον Αρονάξ 16 χρόνια νωρίτερα ! Αρκετά τέτοια λάθη στη γαλλική πρωτότυπη έκδοση ( του μεγάλου 8ου σχήματος των εκδόσεων του Ετζέλ ) οφείλονται πιθανώς στους επιμελητές και όχι στον ίδιο τον Βερν .
Οι επιμελητές την εποχή εκείνη ήταν απίθανο να συμβουλευθούν τους συγγραφείς των βιβλίων πριν προβούν σε μία αλλαγή .
Σύμφωνα με τη νέα πληρη μετάφραση του Naval Institute Press , σχεδόν όλα τα σφάλματα μπορούν να αποδοθούν στους επιμελητές και ελάχιστα στον Ιούλιο Βερν , ο οποίος ήταν προσεκτικός και στην τελευταία λεπτομέρεια ως προς την παρουσίαση της Επιστήμης μέσα από την επιστημονική φαντασία .
Ο Ναυτίλος απορροφάται από τη δίνη του Μάελστρομ στις 2 Ιουνίου 1868 , σύμφωνα με το 20.000 λεύγες κάτω από τη θάλασσα , ενώ το Η μυστηριώδης νήσος δίνει αυτή την ημερομηνία ως 22 Ιουνίου 1867 .
Ο Πλοίαρχος Νέμο πεθαίνει επί του Ναυτίλου στο δεύτερο μυθιστόρημα στις 15 Οκτωβρίου 1868 .
Επομένως , παρότι η ημερομηνία του θανάτου στη Νήσο δεν προηγείται των περιπετειών του πρώτου μυθιστορήματος , κάποια χρονολογικά πρωθύστερα παραμένουν : Οι Κύρος Σμιθ και Γεδεών Σπίλετ γνώριζαν τον Νέμο χρόνια πριν ο Αρονάξ δημοσιεύσει την ιστορία του .
Και ο Νέμο ήταν στο νησί των ναυαγών όλη την περίοδο κατά την οποία εκτυλίσσονται οι περιπέτειες του 20.000 λεύγες κάτω από τη θάλασσα .
Πολλοί ηθοποιοί υποδύθηκαν τον ρόλο του Πλοιάρχου Νέμο στις πολυάριθμες κινηματογραφικές ή τηλεοπτικές μεταφορές των δύο μυθιστορημάτων του Βερν , αλλά και σε άλλα εμπνευσμένα από την προσωπικότητά του έργα .
Μεταξύ αυτών και οι : Πέρα από την αρχική του εμφάνιση στα μυθιστορήματα 20.000 λεύγες κάτω από τη θάλασσα και Η μυστηριώδης νήσος , ο Πλοίαρχος Νέμο εμφανίζεται και σε πολλά άλλα έργα , γραμμένα όμως όχι από τον Ιούλιο Βερν .
Τα έργα αυτά χρονολογούνται όλα πολλές δεκαετίες μετά την πρώτη έκδοση των δύο μυθιστορημάτων .
Με τον Νέμο υπάρχουν επίσης : Ο Πλοίαρχος Νέμο και ο καθηγητής Αρονάξ συζητούν τα σχέδια του Ναυτίλου .