Κατά τις επιχειρήσεις για την κατάληψη της Κριμαίας το θέρος του 1942 ήρθε σε διάσταση με τους υφιστάμενούς του ως προς το θέμα της τακτικής χρήσης των αεροσκαφών του και λόγω αυτού τέθηκε στην εφεδρεία στα τέλη Ιουνίου 1942 και στις 2 Ιουλίου 1942 παρέδωσε απρόθυμα τη διοίκηση του 4ου Αεροπορικού Στόλου στον Πτέραρχο ( κατόπιν Στρατάρχη ) Βόλφραμ φον Ρίχτχοφεν . Έτσι του ανατέθηκε η αρχηγία της 12ης Στρατιάς στα Βαλκάνια για ένα σύντομο χρονικό διάστημα , ως τις 11 Ιουλίου .
Ο ίδιος ο Λερ , μετά την αιχμαλωσία του από τους Γιουγκοσλάβους , είχε εξομολογηθεί πως ο Χίτλερ τον είχε παραμερίσει στα Βαλκάνια λόγω της προκατάληψής του για τους Αυστριακούς .
Σε γράμμα του στον φίλο του Ντιάκοβ στις 8 Ιουλίου 1942 , ο Λερ αποκάλεσε τη μετάθεσή του « υποβιβασμό » και χαρακτήρισε τη νέα του θέση στα Βαλκάνια « κηδεία πρώτης τάξης » .
Ο Γερμανός στρατιώτης θα βρεθεί αντιμέτωπος με έναν ύπουλο και παμπόνηρο αντίπαλο που δεν τον τρομάζει κανένα μέσο . [ ... ] [ Θα πρέπει ] ο Γερμανός στρατιώτης να χρησιμοποιήσει όλα τα μέσα που οδηγούν στην επιτυχία [ ... ] για να διατηρηθεί ηρεμία και τάξη . [ ... ] Καθόλου συναισθηματισμούς ! [ ... ] Είναι προτιμότερο να εκτελεστούν πενήντα ύποπτοι από το να χαθεί ένας Γερμανός στρατιώτης [ ... ] Αιχμάλωτοι επαναστάτες θα πρέπει κατά βάση να τουφεκίζονται ή να απαγχονίζονται· κατά τον ίδιο τρόπο και όποιος τους ακολουθεί , τους υποστηρίζει ή τους υποστήριζε στο παρελθόν .
Χωριά κοντά στα οποία έλαβαν χώρα επιθέσεις , καταστροφές ή ανατινάξεις ή άλλου είδους ενέργειες δολιοφθοράς [ ... ] θα πρέπει να καταστρέφονται . [ ... ] Χωριά με κομμουνιστική διοίκηση θα καταστρέφονται . Άνδρες θα συλλαμβάνονται ως όμηροι [ ... ] .
Αν δεν καθίσταται δυνατό να εντοπισθούν ή να συλληφθούν εκείνοι που πράγματι συμμετέχουν στην επανάσταση , υπάρχουν αντίποινα γενικής μορφής , όπως π.χ . η εκτέλεση του ανδρικού πληθυσμού από τις γύρω περιοχές , σύμφωνα με μία προκαθορισμένη ποσοστιαία αναλογία . — ΑΛΕΞΑΝΤΕΡ ΛΕΡ Από τις 12 Ιουλίου ως τις 31 Δεκεμβρίου 1943 ο Λερ ήταν Ανώτατος Διοικητής της 12ης Στρατιάς στα Βαλκάνια , έχοντας αναλάβει με διαταγή του Χίτλερ καθήκοντα Γενικού Διοικητή Ενόπλων Δυνάμεων Νοτιοανατολικής Ευρώπης ( Wehrmachtsbefehlshaber Südost ) , με δικαιοδοσία στην κατεχόμενη Ελλάδα , Σερβία και Κροατία .
Προκειμένου να αντιμετωπιστεί η ανικανότητα των Ιταλών στην πάταξη των ανταρτών στην Ελλάδα , με την Οδηγία Νο . 47 του Χίτλερ στις 28 Δεκεμβρίου 1942 , αποφασίστηκε ενίσχυση και αναδιοργάνωση των γερμανικών μονάδων στα Βαλκάνια .
Στα πλαίσια της αναδιοργάνωσης αυτής , ο Λερ ονομάστηκε Ανώτατος Διοικητής Νοτιοανατολής ( Oberbefehlsshaber Südost ) , ως τις 23 Αυγούστου 1943 .
Παράλληλα , ανέλαβε τα ηνία της νεοσύστατης Ομάδας Στρατιών « Ε » ( πυρήνας της οποίας ήταν η 12η Στρατιά ) με έδρα το Αρσακλή ( σημερινό Πανόραμα ) κοντά στη Θεσσαλονίκη , και ανέλαβε το δύσκολο έργο της καταπολέμησης των ανταρτών στην ηπειρωτική Ελλάδα , που με τα συνεχή τους χτυπήματά αποτελούσαν μόνιμο « αγκάθι στα πλευρά » της Γερμανικής Διοίκησης .
Επιπλέον , επωμιζόταν το καθήκον της οχύρωσης της Νότιας Ελλάδας ενάντια σε συμμαχική απόβαση , που οι Γερμανοί ήταν πεπεισμένοι πως επίκειτο , έχοντας παραπλανηθεί από στοχευμένες επιχειρήσεις των Συμμάχων .
Η επιλογή του Λερ από τον Χίτλερ να αναλάβει τα καθήκοντα αυτά δεν ήταν τυχαία καθώς γνώριζε καλά πως ο Λερ , όντας Αυστριακός , ήταν από τους αξιωματικούς της « παλιάς σχολής » της Αυστροουγγαρίας , οι οποίοι λόγω της γειτνίασης κινούνταν βάσει του στερεότυπου του « Βαλκάνιου φανατικού » . Όπως ο Λερ εξομολογήθηκε στον Γερμανό Πρεσβευτή στο κράτος-μαριονέτα του Ανεξάρτητου Κράτους της Κροατίας , Ζίγκφριντ Κάσε ( Siegfried Kasche ) ο στόχος του στα Βαλκάνια ήταν σαφής : ο τόπος έπρεπε να « ησυχάσει » , ακόμα και αν « αυτή ήταν η ησυχία ενός νεκροταφείου » .
Παρότι οι Ιταλοί είχαν αποτύχει να σημειώσουν οποιαδήποτε νίκη εναντίον του Ελληνικού στρατού μέχρι την επέμβαση των Γερμανών , ήταν αυτοί που διατήρησαν την κυριότητα του μεγαλύτερου μέρους της ηπειρωτικής Ελλάδας και της Κρήτης .
Ωστόσο γρήγορα φάνηκε πως δεν ήταν ιδιαίτερα πρόθυμοι να ασχοληθούν αποτελεσματικά με το θέμα των Ελλήνων ανταρτών .
Παρά τις συστάσεις που τους γίνονταν από τους Γερμανούς , οι Ιταλοί απέρριπταν τα αντίμετρα ως απάνθρωπα .
Οι Γερμανοί αποδοκίμαζαν την απειθαρχία και την έλλειψη οργάνωσης των Ιταλών , και έτσι οι σχέσεις τους με τους Ιταλούς επιδεινώνονταν συνεχώς .
Ο Λερ ήδη από τον Αύγουστο του 1943 έγραφε πως η συνθηκολόγηση των Ιταλών με τους Συμμάχους ήταν « απλώς θέμα χρόνου » .
Στην πραγματικότητα , οι 100.000 περίπου Γερμανοί στρατιώτες που η Ανώτατη Διοίκηση της Βέρμαχτ είχε υποσχεθεί στην Ομάδα Στρατιών « Ε » τον Φεβρουάριο του 1943 και τελικά έφθασαν μέχρι το τέλος του καλοκαιριού , θα έπρεπε , παράλληλα με τη διαφύλαξη των ακτών , να αφοπλίσουν τους Ιταλούς στρατιώτες , αν οι τελευταίοι συνθηκολογούσαν .
Για να επιτευχθεί αυτό , ο Λερ εκμεταλλεύθηκε το γεγονός ότι οι Ιταλοί , αν και κατείχαν το 70 % της Ελλάδας , εκδιώκονταν από την ύπαιθρο από τους αντάρτες . Έτσι γερμανικές μονάδες τοποθετήθηκαν σε νευραλγικά σημεία , προκειμένου να αναλάβουν δράση όποτε οι συνθήκες το απαιτούσαν .
Στις 8 Σεπτεμβρίου 1943 ανατράπηκε το φασιστικό καθεστώς του Μπενίτο Μουσολίνι στην Ιταλία .
Το απόγευμα της ίδιας ημέρας , ο Ιταλός στρατηγός Κάρλο Βεκιαρέλι , διοικητής των Ιταλικών στρατευμάτων στην Ελλάδα , επικοινώνησε με τον Γερμανό στρατηγό Χανς φον Γκύλενφελντ για να τον διαβεβαιώσει πως τα στρατεύματα υπό τη διοίκησή του δεν θα πολεμούσαν εναντίον των Γερμανών και παρότρυνε τους τελευταίους να μην χρησιμοποιήσουν βία .
Το αίτημα διαβιβάστηκε στον Λερ , ο οποίος αντί άλλης απάντησης έστειλε τελεσίγραφο στους Ιταλούς : μπορούσαν είτε να συνεχίσουν τον πόλεμο στο πλευρό των Γερμανών ή να παραδοθούν άνευ όρων , και η απόφαση έπρεπε να παρθεί εντός μίας ώρας , διαφορετικά θα αφοπλίζονταν με τη βία .
Ο Βεκιαρέλι αρνήθηκε , τονίζοντας την παράνομη φύση του τελεσιγράφου . Έτσι οι Γερμανοί έθεσαν σε εφαρμογή την Επιχείρηση « Άξονας » ( Unternehmen Achse ) .
Στις 13 Σεπτεμβρίου ξεκίνησαν εχθροπραξίες στην Κέρκυρα .
Μονάδες της Γερμανικής 1ης Ορεινής Μεραρχίας του στρατηγού Βάλτερ Στέττνερ επιχείρησαν να πραγματοποιήσουν απόβαση , αλλά αποκρούστηκαν από τους Ιταλούς .
Στις 16 Σεπτεμβρίου ο Λερ επέπληξε τον διοικητή του ΧΧΙΙ Ορεινού Σώματος Στρατού Χούμπερτ Λαντς για την διαλλακτικότητα που επεδείκνυε στις διαπραγματεύσεις του με τους Ιταλούς και εξέδωσε διαταγή σύμφωνα με την οποία « Οι υπεύθυνοι για την αντίσταση Ιταλοί διοικητές θα εκτελεστούν μετά τη σύλληψή τους » .
Επιπλέον , μαζί με τον διοικητή της Ομάδας Στρατιών « F » , Στρατάρχη Μαξιμίλιαν φον Βάιχς , αποφασίστηκε πως « Λόγω της ύπουλης και προδοτικής στάσης των Ιταλών , να μην πιαστούν καθόλου αιχμάλωτοι » .
Τα γεγονότα για μία από τις μεγαλύτερες ακρότητες του Β ' Παγκοσμίου Πολέμου που διαπράχθηκαν από τον τακτικό στρατό και όχι από τα SS , η σφαγή των ανδρών της 33ης Ορεινής Ιταλικής Μεραρχίας « Άκουι » , είχαν δρομολογηθεί .
Στις 17 Σεπτεμβρίου , οι Γερμανοί αποβιβάστηκαν στην Κεφαλλονιά και ως τις 23 Σεπτεμβρίου εκτελούσαν αδιακρίτως « ό , τι περνά μπροστά απ ' την κάννη » όπως έγραψε ο δεκανέας Βάλντεμαρ Τάουτμαν στο ημερολόγιό του .
Συνολικά περίπου 2.500 εκτελέστηκαν από τους Γερμανούς και πάνω από 1.500 πνίγηκαν κατά τη μεταφορά τους στην ηπειρωτική Ελλάδα .
Στις 28 Σεπτεμβρίου , ο Λερ εξέδωσε νέα διαταγή με την οποία απαιτούσε περισσότερα αντίποινα κατά των Ιταλών .
Αν και την ευθύνη για την εκτέλεση των διαταγών αυτών είχε ο ίδιος ο Λερ ως διοικητής της Ομάδας Στρατιών « Ε » , το παράδοξο είναι πως ο ίδιος , σε μία μεγάλης κλίμακας έρευνα που διεξήχθη στην Ιταλία τη δεκαετία του 1950 , αθωώθηκε - εξαιτίας της προχειρότητας που χαρακτήρισε τη διεξαγωγή της . Ένα από τα κρισιμότερα προβλήματα που απασχολούσαν τη γερμανική ηγεσία ήδη από το 1942 ήταν η περιοχή του επονομαζόμενου « Φρουρίου Ευρώπη » ( Festung Europa ) στο οποίο οι Δυτικοί Σύμμαχοι θα έκαναν απόβαση .
Με το θέατρο επιχειρήσεων της Βόρειας Αφρικής να χάνεται για τους Γερμανούς και με τον Τσώρτσιλ να εμφανίζει μία επιμονή με το χώρο των Βαλκανίων , ο Χίτλερ ήταν πεπεισμένος πως η επόμενη συμμαχική απόβαση θα γινόταν στην Πελοπόννησο .
Οι Σύμμαχοι βέβαια , που σχεδίαζαν απόβαση στη Σικελία φρόντισαν να ενθαρρύνουν την στάση αυτή όσο μπορούσαν : οι επιχειρήσεις « Κιμάς » , « Ζώα » και « Πλύσιμο » , μαζί με άλλες παραπλανητικές ενέργειες στη Μεσόγειο , έδωσαν την εντύπωση στους Γερμανούς πως οι Σύμμαχοι σκόπευαν να αποβιβαστούν σύντομα στην νότια Ελλάδα .
Τα Βαλκάνια κηρύχθηκαν θέατρο επιχειρησιακού πολέμου και η Ομάδα Στρατιών του Λερ έλαβε μεγάλη ενίσχυση της τάξεως των 100.000 ανδρών , οι οποίοι θα εγγυώνταν την διαφύλαξη των ακτών , την αντιμετώπιση των ανταρτών και τον αφοπλισμό των Ιταλών - η αποσκίρτηση των οποίων ο Λερ ήταν πεπεισμένος πως επίκειτο .
Η διασφάλιση του Ελλαδικού χώρου ήταν ουσιώδης για τους Γερμανούς : αφενός θα προστατευόταν το νότιο πλευρό των Γερμανών στη Σοβιετική Ένωση και αφετέρου οι πρώτες ύλες , όπως ο βωξίτης και ο λιθάνθρακας , που παρήγαγε η Ελλάδα αλλά κυρίως οι ρουμανικές πετρελαιοπηγές στο Πλοέστι ήταν απαραίτητα για την πολεμική προσπάθεια .
Πλην όμως , το ορεινό ανάγλυφο των Βαλκανίων ευνοούσε ιδιαίτερα τον ανταρτοπόλεμο , ο οποίος σύντομα άρχισε να παίρνει απειλητικές διαστάσεις , ιδιαίτερα στη Γιουγκοσλαβία και στην Ελλάδα .
Στα πλαίσια της προετοιμασίας της διασφάλισης των ακτών των Βαλκανίων , ο Χίτλερ εξέδωσε διαταγές σύμφωνα με τις οποίες οι ομάδες των « συμμοριτών » ( σύμφωνα με τη γερμανική φρασεολογία ) έπρεπε να συντριβούν με « την πλέον ακραία ένταση » - η αρχή είχε γίνει με τη διαβόητη « Διαταγή των Κομμάντος » , η οποία διέτασσε τη συνοπτική εκτέλεση των ατόμων που δρούσαν πίσω από τις γερμανικές γραμμές με σκοπό τη δολιοφθορά .
Δέκα μέρες μετά την έκδοσή της , ο Λερ , στις 28 Οκτωβρίου 1942 , εξέδωσε μία συμπληρωματική διαταγή προς την 12η Στρατιά που διοικούσε .
Σύμφωνα με τη λογική του , εφόσον τόσο ο Γιουγκοσλαβικός όσο και ο Ελληνικός στρατός είχαν παραδοθεί , περαιτέρω αντίσταση κατά των Γερμανικών δυνάμεων αντέβαινε το διεθνές δίκαιο - έτσι είχε την ελευθερία να κινηθεί και αυτός έξω από τα όριά του .
Η κατευθυντήρια γραμμή που θα ακολουθούνταν εκφράστηκε σε ένα σημείο της διαταγής αυτής ( η έμφαση του κειμένου συμβαδίζει με αυτή του αυθεντικού εγγράφου ) : [ ... ] Συνεπώς οι υποκινητές αυτού του αγώνα [ ενν . της ένοπλης αντίστασης ] - αδιάφορο σε ποια παράταξη ανήκουν - δεν θα αντιμετωπίζονται ως μέλη μιας ένοπλης δύναμης . [ ... ] Αυτό δεν ισχύει μόνο για τον ένοπλο , αλλά και κατά τον ίδιο τρόπο και για όποιον μπορεί να αποδειχθεί πως υποστηρίζει ενεργά αυτόν τον αγώνα .
Εκούσια παράδοση δεν αλλάζει τίποτε . Όλες οι εχθρικές ομάδες που θα ανακαλύπτονται θα πρέπει σε κάθε περίπτωση να εξοντώνονται μέχρι τον τελευταίο άνδρα .
Μόνο όταν κάθε επαναστάτης θα γνωρίζει πλέον ότι αποκλείεται να γλιτώσει ζωντανός θα μπορούμε να θεωρήσουμε ότι οι δυνάμεις κατοχής είναι σε θέση να ελέγχουν κάθε επαναστατική οργάνωση .
Σε αυτό τον αγώνα παίζονται όλα για όλα .
Δεν υπάρχουν μέσες λύσεις .
Αντιλήψεις όπως « ο ηρωισμός ενός λαού που αγαπά την ελευθερία του » κ.λπ . είναι άτοπες .
Διακυβεύεται πολυτιμότατο γερμανικό αίμα .
Απαιτώ από κάθε προϊστάμενο να κάνει τα πάντα με προσωπική του παρέμβαση για να εκτελεστεί αυτή η διαταγή από τις μονάδες , χωρίς εξαιρέσεις και με κτηνώδη σκληρότητα .
Αντιθέτως , θα ελέγξω κάθε αποτυχία και θα τιμωρήσω ανελέητα τους υπεύθυνους . [ ... ] Το ορεινό ανάγλυφο των Βαλκανίων ομολογουμένως δεν ευνοούσε τις συγκοινωνίες , έτσι οι ζωτικής σημασίας σιδηρόδρομοι και οι γέφυρες αποτελούσαν συνήθη στόχο των ανταρτών .
Μετά την ανατίναξη της γέφυρας του Γοργοποτάμου τη νύχτα της 25ης προς 26η Νοεμβρίου 1942 από Βρετανούς πράκτορες και αντάρτες του ΕΛΑΣ και του ΕΔΕΣ , ο Λερ έκρινε απαραίτητο το μέτρο της τοποθέτησης αμάχων ( περίπου 50 ) σε περιφραγμένο βαγόνι με συρματόπλεγμα μπροστά από ατμομηχανές σαν ανθρώπινη ασπίδα .
Ούτε ωστόσο οι αντάρτες δίσταζαν να επιτεθούν .
Ανάλογα μέτρα λήφθηκαν από τον Λερ για την προστασία των ραγών για τις νάρκες : οι πολίτες που κατοικούσαν κοντά σε σιδηροδρομικές ράγες εξαναγκάζονταν σε περιπολίες κοντά τους .
Αν εκρήγνυτο κάποια , οι πολίτες που είχαν κάνει περιπολία εκτελούνταν , εάν βέβαια δεν έπεφταν πρώτα θύματα των ναρκών .
Τον Αύγουστο του 1943 , ο Λερ είχε επίσης εκδώσει την ακόλουθη διαταγή , προκειμένου να ενισχυθεί το εργατικό δυναμικό στην υπηρεσία του Γ ' Ράιχ με είλωτες από τις κατεχόμενες χώρες : Ίσως κρίνεται απαραίτητο σε περιοχές [ που ελέγχονται από αντάρτες ] να απάγεται ολόκληρος ο ανδρικός πληθυσμός , από τη στιγμή που δεν πρέπει να τουφεκιστεί ή να απαγχονιστεί λόγω συμμετοχής ή υποστήριξης των συμμοριτών , και από τη στιγμή που δεν είναι ανίκανος για εργασία , και να μεταφερθεί σε σημεία διακομισμού αιχμαλώτων για περαιτέρω μεταφορά στο Ράιχ.Με τέτοιου τύπου διαταγές να αποτελούν την απαρέγκλιτη πολιτική του τακτικού στρατού στη Γιουγκοσλαβία και την Ελλάδα , τα θύματα από πλευράς αμάχων πολιτών αυξάνονταν κατακόρυφα .
Οι Γερμανοί εκμεταλλεύονταν το γεγονός πως οι αντάρτες δεν έφεραν στολή αλλά πολιτικά , κατά παράβαση του Διεθνούς δικαίου , και επομένως ο άμαχος πληθυσμός θεωρούνταν ( συν ) υπεύθυνος στις ενέργειες των ανταρτών .
Εφόσον δεν μπορούσε να γίνει κάποια διάκριση , μεταξύ των πολιτών και των ανταρτών η εκκαθάριση θα ήταν ολοκληρωτική . Έτσι , μία τυπική διαταγή του Λερ ανέφερε πως « δεν πρέπει , για παράδειγμα , αν κάποιοι σε ένα χωριό πυροβολήσουν Γερμανούς στρατιώτες , να μην γίνει τίποτα επειδή δεν θα μπορεί να προσδιοριστεί ακριβώς ο δράστης .
Σε τέτοιες περιπτώσεις πρέπει να γίνονται αντίποινα , με την άμεση σύλληψη και εκτέλεση , ή ακόμα καλύτερα ( ! ) με τον δημόσιο απαγχονισμό , των εξεχόντων προσώπων του χωριού. » Με άλλα λόγια , το σύστημα αντιμετώπισης των ανταρτών βασιζόταν στην τυφλή τρομοκρατία .
Τέτοιες διαταγές δεν έμεναν στα χαρτιά . Όταν στις 2 Ιουλίου 1943 ένας αξιωματικός σκοτώθηκε σε ενέδρα ανταρτών και μία γέφυρα ανατινάχθηκε στο Λιτόχωρο , ο Λερ διέταξε την εκτέλεση 50 Ελλήνων .
Τον επόμενο μήνα , ενημερώθηκε για την πορεία της επιχείρησης « Αύγουστος » στην ελληνοαλβανική μεθόριο .
Ο απολογισμός της ήταν 300 νεκροί Έλληνες και 50 Αλβανοί , 500 αιχμάλωτοι και η καταστροφή πάνω από χιλίων σπιτιών σε 70 χωριά - με την απώλεια 3 Γερμανών νεκρών και 15 τραυματιών .