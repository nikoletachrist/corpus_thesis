Τελικά , παραιτήθηκε από τη θέση του μηχανικού και υπέγραψε συμβόλαιο ενός έτους για να διδάξει μαθηματικά στους δευτεροετής φοιτητές της Πολυτεχνικής Σχολής .
Το 1816 , αυτή η ολιγαρχική και μη θρησκόληπτη σχολή αναδιοργανώθηκε , και αρκετοί φιλελεύθεροι καθηγητές απολύθηκαν .
Ο αντιδραστικός Κωσύ προάχθηκε σε καθηγητή . Όταν ο Κωσύ ήταν 28 ετών , έμενε ακόμα με τους γονείς του .
Ο πατέρας του πίστευε ότι ήταν η ώρα για να παντρευτεί και του βρήκε μια ιδανική νύφη , την Αλουάζ ντε Μπυρ , πέντε χρόνια νεότερή του .
Η οικογένεια ντε Μπυρ ήταν τυπογράφοι και βιβλιοπώληδες , και δημοσίευσαν τα περισσότερα από τα έργα του Κωσύ .
Η Αλουάζ και ο Ωγκυστέν παντρεύτηκαν στις 4 Απριλίου του 1818 , με καθολική τελετή στην εκκλησία Saint-Sulpice .
Το 1819 γεννήθηκε η πρώτη κόρη του ζευγαριού , Μαρί-Φρανσουάζ-Αλισιά , και το 1823 η δεύτερη , Μαρί-Ματίλντ .
Ο Κωσύ είχε δυο αδερφούς , τον Αλεξάντρ-Λωράν Κωσύ , ο οποίος έγινε πρόεδρος μιας μεραρχίας του εφετείου το 1847 και δικαστής στο Αναιρετικό Δικαστήριο το 1849 , και τον Εζέν-Φρανσουά Κωσύ , ο οποίος ήταν δημοσιολόγος και έγραψε επίσης αρκετά μαθηματικά έργα .
Το συντηρητικό πολιτικό κλίμα που επικράτησε μέχρι το 1830 βοήθησε πολύ τον Κωσύ .
Το 1824 ο Λουδοβίκος ο ΙΗ΄ πέθανε και τον διαδέχτηκε ο ακόμα πιο αντιδραστικός αδελφός του , Κάρολος Ι ’ .
Κατά τη διάρκεια των χρόνων αυτών , ο Κωσύ ήταν ιδιαίτερα παραγωγικός και δημοσίευε τις μαθηματικές διατριβές του την μια πίσω από την άλλη .
Ακόμη , τον ζητούσαν ταυτόχρονα το Κολλέγιο της Γαλλίας και το Τμήμα Επιστημών του Πανεπιστημίου .
Τον Ιούλιο του 1830 η Γαλλία υπέστη ακόμα μια επανάσταση .
Ο Κάρολος Ι ’ έφυγε από την χώρα και τον διαδέχθηκε ο βασιλιάς Λουδοβίκος-Φίλιππος του Οίκου της Ορλεάνης .
Ταραχές από όχλους , στις οποίες μάλιστα ένστολοι φοιτητές της Πολυτεχνικής Σχολής έπαιξαν μεγάλο ρόλο , συνήθως ξεσπούσαν κοντά στο σπίτι του Κωσύ στο Παρίσι .
Εκείνα τα γεγονότα αποτέλεσαν σημείο στροφής στη ζωή του Κωσύ και μια διακοπή στην μαθηματική του παραγωγικότητα .
Ο Κωσύ , κλονισμένος από την πτώση της κυβέρνησης , και υποκινούμενος από ένα αίσθημα μίσους προς τους φιλελεύθερους που ανέβηκαν στην εξουσία , έφυγε από το Παρίσι αφήνοντας πίσω την οικογένειά του . Έμεινε για λίγο καιρό στο Φράιμπουργκ της Ελβετίας , όπου έπρεπε να αποφασίσει αν θα έπαιρνε όρκο πίστης στο νέο καθεστώς .
Αρνήθηκε να το κάνει και κατά συνέπεια έχασε όλες τις θέσεις του στο Παρίσι , εκτός από αυτή της Ακαδημίας , για την οποία δεν χρειαζόταν κάποιος όρκος .
Το 1831 ο Κωσύ πήγε στο Τουρίνο της Ιταλίας , και αφού πέρασε λίγο καιρό εκεί , δέχτηκε μια προσφορά από τον Βασιλιά της Σαρδηνίας ( ο οποίος κυβερνούσε το Τορίνο και την γύρω περιοχή του Πιεμόντε ) για μια έδρα στον τομέα της θεωρητικής φυσικής που δημιουργήθηκε ειδικά για αυτόν .
Δίδαξε στο Τουρίνο από το 1832 μέχρι και το 1833 .
Το 1831 εκλέχτηκε ως ξένος μέλος της Σουηδικής Βασιλικής Ακαδημίας των Επιστημών .
Τον Αύγουστο του 1833 ο Κωσύ άφησε το Τορίνο για να πάει στην Πράγα για να διδάξει τον δεκατριάχρονο Δούκα του Μπορντό , Ερρίκο Ε΄ ( 1820-1883 ) , που ήταν εξόριστος εστεμμένος πρίγκιπας και εγγονός του Καρόλου Ι΄ .
Ως καθηγητής στην Πολυτεχνική Σχολή , ο Κωσύ ήταν εμφανώς κακός λέκτορας , από την άποψη ότι μόνοι λίγοι από του καλύτερους μαθητές του μπορούσαν να κατανοήσουν τη διδασκαλία του , και ότι γέμιζε το πρόγραμμά του με πάρα πολύ υλικό .
Ο νεαρός Δούκας δεν είχε ταλέντο ούτε στα μαθηματικά , ούτε στις επιστήμες , έτσι το ζευγάρι μαθητή και δασκάλου δεν ήταν καθόλου ταιριαστό .
Παρόλο που ο Κωσύ πήρε την αποστολή του πολύ σοβαρά , την έκανε με μεγάλη αδεξιότητα και με εκπληκτική έλλειψη κυριαρχίας πάνω στον Δούκα .
Ως πολιτικός μηχανικός , ο Κωσύ ανέλαβε για σύντομο χρονικό διάστημα την επιδιόρθωση των υπονόμων του Παρισιού και έκανε το λάθος να το πει στον μαθητή του .
Με μεγάλη χαιρεκακία , ο νεαρός Δούκας έλεγε συνεχώς ότι ο κύριος Κωσύ άρχισε την καριέρα του στους υπονόμους του Παρισιού .
Ο ρόλος του ως δάσκαλος κράτησε μέχρι τον Σεπτέμβριο του 1838 , όταν ο Δούκας έγινε 18 ετών .
Στην χρονική περίοδο αυτών των πέντε χρόνων , ο Κωσύ δεν ασχολήθηκε καθόλου με την έρευνα , ενώ το Δούκας απέκτησε μια ισόβια αντιπάθεια προς τα μαθηματικά .
Το μόνο καλό που βγήκε αυτό ήταν η προαγωγή του Κωσύ σε Βαρώνο , έναν τίτλο τον οποίον ο Κωσύ θεωρούσε αρκετά πολύτιμο .
Το 1834 η γυναίκα του και οι κόρες του μετακόμισαν στην Πράγα και ο Κωσύ επιτέλους ξανάσμιξε με την οικογένειά του , μετά από τέσσερα χρόνια εξορίας .
Στα τέλη του 1838 ο Κωσύ επέστρεψε στο Παρίσι και στη παλιά του θέση στην Ακαδημία Επιστημών .
Δεν μπορούσε όμως να ανακτήσει τις θέσεις του ως καθηγητής επειδή ακόμα αρνιόταν να πάρει τον όρκο πίστης . Όμως , ήθελε απεγνωσμένα μια επίσημη θέση στις επιστήμες του Παρισιού .
Τον Αύγουστο του 1839 υπήρξε κενή θέση στο Γραφείο Προσδιορισμού Γεωγραφικών Μηκών .
Το Γραφείο αυτό είχε κάποιες ομοιότητες με την Ακαδημία .
Για παράδειγμα , είχε το δικαίωμα να εκλέγει τα μέλη του .
Ακόμη , υπήρχε η εντύπωση ότι τα μέλη του Γραφείου μπορούσαν να « ξεχάσουν » τον όρκο πίστης , αν και επίσημα , σε αντίθεση με τους Ακαδημαϊκούς , υποχρεούνταν να τον πάρουν .
Το Γραφείο Προσδιορισμού Γεωγραφικών Μηκών ήταν ένας οργανισμός που ιδρύθηκε το 1795 για να λύσει το πρόβλημα του προσδιορισμού της θέσης στη θάλασσα – κυρίως του γεωγραφικού μήκους , αφού το γεωγραφικό πλάτος μπορούσε να προσδιοριστεί εύκολα από τη θέση του ήλιου .
Επειδή υπήρχε η εντύπωση ότι η θέση στη θάλασσα μπορούσε να προσδιοριστεί καλύτερα από αστρονομικές παρατηρήσεις , το Γραφείο αναπτύχθηκε σε έναν οργανισμό που έμοιαζε με την ακαδημία των αστρονομικών επιστημών .
Τον Νοέμβριο του 1839 ο Κωσύ εκλέχτηκε από το Γραφείο , αλλά αμέσως ανακάλυψε ότι δεν μπορούσε να ξεφορτωθεί τόσο εύκολα τον όρκο .
Χωρίς τον όρκο αυτόν , ο βασιλιάς αρνιόταν να εγκρίνει την εκλογή .
Για τέσσερα χρόνια ο Κωσύ ήταν στην παράλογη κατάσταση μεταξύ εκλεγμένου αλλά όχι εγκεκριμένου . Έτσι , δεν ήταν επίσημο μέλος του Γραφείου , δε λάμβανε πληρωμή , δεν μπορούσε να συμμετάσχει σε συναντήσεις , και δεν μπορούσε να υποβάλλει εργασίες .
Ακόμα ο Κωσύ αρνιόταν να πάρει τον οποιοδήποτε όρκο .
Ωστόσο , αισθανόταν αρκετά πιστός στη δουλειά του ώστε να απευθύνει την έρευνά του στην ουράνια μηχανική .
Το 1840 παρουσίασε πολλές εργασίες πάνω σε αυτό το θέμα στην Ακαδημία .
Επίσης , περιέγραψε την αναπαράσταση αριθμών σε μορφή προσημασμένου ψηφίου , μια καινοτομία που παρουσιάστηκε στην Αγγλία το 1727 από τον Τζον Κόλσον .
Η περίεργη αυτή συμμετοχή του στο Γραφείο διήρκησε μέχρι τα τέλη του 1843 , όταν ο Κωσύ αντικαταστήθηκε τελικά από τον Πουανσό . Όλον τον 19ο αιώνα το εκπαιδευτικό σύστημα της Γαλλίας πάλευε με το διαχωρισμό της Εκκλησίας και του Κράτους .
Η Καθολική Εκκλησία που αγωνιζόταν για ελεύθερη παιδεία , βρήκε στον Κωσύ έναν αφοσιωμένο και εξέχοντα σύμμαχο .
Ο Κωσύ δάνεισε το κύρος και τις γνώσεις του στην Εκκλησιαστική Σχολή , μια σχολή στο Παρίσι την οποία διοικούσαν Ιησουίτες , για την εκπαίδευση καθηγητών για τα κολέγιά της .
Ακόμη , πήρε μέρος στην ίδρυση του Καθολικού Ινστιτούτου .
Ο σκοπός του ινστιτούτου αυτού ήταν να αντιμετωπίσει τις επιδράσεις που είχε η έλλειψη Καθολικού πανεπιστημίου στην Γαλλία . Όμως , αυτές οι δραστηριότητες δεν έκαναν τον Κωσύ διάσημο μεταξύ των συναδέλφων του , οι οποίοι υποστήριζαν τα ιδεώδη του Διαφωτισμού της Γαλλικής Επανάστασης . Όταν άνοιξε μια θέση μαθηματικού στο Κολέγιο της Γαλλίας το 1843 , ο Κωσύ έκανε αίτηση για να την πάρει αλλά πήρε μόνο 3 από τις 45 ψήφους .
Η χρονιά 1848 ήταν η χρονιά της επανάστασης σε ολόκληρη της Ευρώπη .
Επαναστάσεις ξέσπασαν σε πολλές χώρες , ξεκινώντας από την Γαλλία .
Ο βασιλιάς Λουδοβίκος Φίλιππος , φοβούμενος μην έχει την ίδια τύχη με τον Λουδοβίκο ΙΗ΄ , έφυγε στην Αγγλία .
Ο όρκος πίστης καταργήθηκε , και ο δρόμος για μια ακαδημαϊκή καριέρα ήταν πια ανοιχτός για τον Κωσύ .
Στη 1 Μαρτίου του 1849 , αποκαταστάθηκε στη Σχολή Επιστημών ως καθηγητής της μαθηματικής αστρονομίας .
Μετά από πολιτικές ταραχές που κράτησαν όλο το 1848 , η Γαλλία αποφάσισε να γίνει δημοκρατική , κάτω από τον Πρόεδρο Λουδοβίκο Ναπολέοντα Βοναπάρτη , ανιψιό του Ναπολέοντα Βοναπάρτη , και γιο του αδερφού του Ναπολέων , ο οποίος ήταν ο πρώτος βασιλιάς της Ολλανδίας .
Σύντομα ( αρχές του 1852 ) ο Πρόεδρος έγινε Αυτοκράτορας της Γαλλίας και πήρε το όνομα Ναπολέων Γ ’ . Όπως ήταν αναμενόμενο , οι γραφειοκρατικοί κύκλοι είχαν την ιδέα ότι θα ήταν χρήσιμο να πάρουν όρκο πίστης όλοι οι κρατικοί λειτουργοί , συμπεριλαμβανομένων και καθηγητών πανεπιστημίων .
Αυτή τη φορά η ιστορία δεν επαναλήφθηκε , καθώς αυτή τη φορά ένας υπουργός κατάφερε να πείσει τον Αυτοκράτορα να απαλλάξει τον Κωσύ από τον όρκο .
Ο Κωσύ παρέμεινε ως καθηγητής στο Πανεπιστήμιο μέχρι το θάνατό του , στην ηλικία των 67 χρονών . Έλαβε τις τελευταίες προσευχές και πέθανε στις 23 Μαΐου του 1857 , στις 4 π.μ .
Το όνομά του είναι χαραγμένο στα 72 ονόματα του Πύργου του Άιφελ .
Η ευφυΐα του Κωσύ φαίνεται από την απλή λύση που έδωσε στο Απολλώνιο πρόβλημα – κατασκευή κύκλου που εφάπτεται σε τρεις δοσμένους κύκλους – την οποία ανακάλυψε το 1805 , από τη γενίκευση που έδωσε για τον τύπο του Όιλερ πάνω στα πολύεδρα το 1811 , και από άλλα πολλά « κομψά » προβλήματα .
Τα πιο σημαντικά είναι τα απομνημονεύματά του πάνω στη διάδοση των κυμάτων , χάρη στα οποία κέρδισε το Grand Prix της Γαλλικής Ακαδημίας των Επιστημών το 1816 .
Τα έγγραφα του Κωσύ κάλυπταν πολλά θέματα , όπως τη θεωρία σειρών , όπου ανέπτυξε την έννοια του ορίου ακολουθίας και ανακάλυψε πολλούς από τους βασικούς τύπους των q-σειρών , τη θεωρία αριθμών και μιγαδικών ποσοτήτων ( ήταν ο πρώτος που όρισε τους μιγαδικούς αριθμούς ως ζευγάρια πραγματικών αριθμών ) , τη θεωρία ομάδων , τη θεωρία συναρτήσεων , διαφορικών εξισώσεων και οριζουσών .
Στη θεωρία του φωτός δούλευε πάνω στη θεωρία κυμάτων του Φρενέλ και στη διασπορά και στην πόλωση του φωτός .
Επίσης , συνέβαλε σημαντικά στην έρευνα της μηχανικής αντικαθιστώντας την έννοια της συνέχειας στις γεωμετρικές μετατοπίσεις με την αρχή της συνέχειας της ύλης . Έγγραψε για την ισορροπία ράβδων και ελαστικών μεμβρανών και για τα κύματα πάνω σε ελαστικά μέσα .
Εισήγαγε έναν 3 x 3 συμμετρικό πίνακα αριθμών , που είναι γνωστό ως τανυστής τάσης του Κωσύ .
Στην ελαστικότητα όρισε τη θεωρία της τάσης , και τα αποτελέσματά του είναι τόσο σημαντικά όσο και αυτά του Συμεών Πουασόν . Άλλες σημαντικές συνεισφορές του στην επιστήμη περιλαμβάνουν και το ότι ήταν ο πρώτος που κατάφερε να αποδείξει το θεώρημα του Φερμά για τους πολυγωνικούς αριθμούς .
Ο Κωσύ είναι περισσότερο γνωστός για την ανάπτυξη της θεωρίας των μιγαδικών συναρτήσεων .
Το πρώτο θεμελιώδες θεώρημα που αποδείχτηκε από τον Κωσύ , γνωστό και ως Ολοκληρωτικό Θεώρημα του Κωσύ , ήταν το παρακάτω : Όπου f ( z ) είναι μιγαδική συνάρτηση ολόμορφη στην μη-τεμνόμενη κλειστή καμπύλη C πάνω στο μιγαδικό επίπεδο .
Το επικαμπύλιο ολοκλήρωμα μετριέται κατά μήκος της καμπύλης C.
Η πρώτη δουλειά πάνω στο θεώρημα αυτό μπορεί να βρεθεί σε ένα έγγραφο που παρουσίασε ο 24χρονος Κωσύ στη Ακαδημία Επιστημών ( όταν ακόμα ονομαζόταν « Ανώτερη Τάξη του Ινστιτούτου ) στις 11 Αυγούστου του 1814 .
Το θεώρημα έφτασε στην τελική του μορφή το 1825 , και πολλοί το θεώρησαν ως τη μεγαλύτερη συνεισφορά του Κωσή στα μαθηματικά .
Το 1826 ο Κωσύ έδωσε επίσημο ορισμό για το υπόλοιπο μιας συνάρτησης .
Η έννοια αυτή αφορά συναρτήσεις που έχουν πόλους – μεμονωμένες ανωμαλίες , όπως για παράδειγμα σημεία όπου η συνάρτηση πηγαίνει στο θετικό ή στο αρνητικό άπειρο .
Αν η μιγαδική συνάρτηση f ( z ) μπορεί να επεκταθεί σε περιοχή της ανωμαλίας a ως εξής όπου η φ ( z ) είναι αναλυτική ( δηλαδή συμπεριφέρεται καλά χωρίς ανωμαλίες ) , τότε η f λέγεται ότι έχει πόλο τάξης n στο σημείο a.
Προφανώς το υπόλοιπο στην περίπτωση του απλού πόλου ισούται με , Όπου αντικαθίσταται το B1 με το σύγχρονο συμβολισμό του υπολοίπου .
Το 1831 , ενώ ήταν στο Τουρίνο , ο Κωσύ υπέβαλε δυο έγγραφε στη Ακαδημία Επιστημών του Τουρίνο .
Στην πρώτη παρουσίασε τον τύπο γνωστό και ως Ολοκληρωτικό Τύπο του Κωσύ , όπου η f ( z ) είναι αναλυτική πάνω στην καμπύλη C και ο μιγαδικός αριθμός a βρίσκεται στο εσωτερικό της καμπύλης C.
Το επικαμπύλιο ολοκλήρωμα μετριέται με την αντίθετη φορά του ρολογιού .
Προφανώς , το ολοκλήρωμα ένα απλό πόλο στο z = a.
Στην δεύτερη εργασία του παρουσίασε το Θεώρημα Ολοκληρωτικών Υπολοίπων όπου το σύνολο αφορά όλους τους n πόλους της f ( z ) που βρίσκονται πάνω και στο εσωτερικό της καμπύλης C.
Αυτά τα αποτελέσματα του Κωσύ ακόμα αποτελούν τον πυρήνα της θεωρίας των μιγαδικών συναρτήσεων όπως διδάσκεται μέχρι και σήμερα στους φυσικούς και στους ηλεκτρολόγους μηχανικούς .
Για αρκετό καιρό , οι σύγχρονοι του Κωσύ αγνοούσαν τη θεωρία του πιστεύοντας ότι είναι αρκετά πολύπλοκη .
Μόνο μετά το 1840 η θεωρία του αυτή άρχισε να έχει ανταπόκριση .
Ο Πιερ-Αλφόνσο Λοράντ ήταν ο πρώτος μαθηματικός , πέρα από τον Κωσύ , που έκανε και αυτός μια ουσιάδωση συνεισφορά στον τομέα των μαθηματικών ( οι Σειρές Λοράντ δημοσιεύτηκαν το 1843 ) .
Πέρα από το έργο του στις μιγαδικές συναρτήσεις , ο Κωσύ ήταν ο πρώτος που τόνισε τη σημαντικότητα της αυστηρότητας στην ανάλυση .
Το βιβλίο του Cours d'Analyse έκανε τέτοια επίδραση που η Judith Grabiner έγραψε ότι ο Κωσή ήταν « ο άνδρας που έμαθε αυστηρή ανάλυση σε ολόκληρη την Ευρώπη » .
Το βιβλίο αυτό συχνά αναφέρεται ως το πρώτο μέρος όπου οι ανισότητες και επιχειρήματα της μορφής δ − ϵ άρχισαν να εισάγονται στο λογισμό .
Ο Κωσύ εκμεταλλεύτηκε τα απειροελάχιστα και έγραψε στην εισαγωγή του ότι ήταν « …αδύνατος ο διαμερισμός κάνοντας τις βασικές ιδιότητες των απείρως μικρών ποσοτήτων γνωστές… » .