Κατά τη διάρκεια της ανταλλαγής των πληθυσμών το 1923 , οι μουσουλμάνοι Τσάμηδες εξαιρέθηκαν από αυτή ύστερα από έντονες πιέσεις της Αλβανίας .
Στην ανταλλαγή των πληθυσμών , όσοι ήταν μουσουλμάνοι στην Ελλάδα θεωρούνταν « Τούρκοι » και ανταλλάξιμοι .
Ωστόσο οι ίδιοι οι Τσάμηδες , μην επιθυμώντας να φύγουν από την περιοχή τους , έκαναν διάφορα διεθνή διαβήματα , με τα οποία τόνιζαν την ιδιαίτερη σχέση με τον τόπο τους και , ουσιαστικά , να τους θεωρήσουν ως αλλόθρησκους Έλληνες στη διαδικασία του προσδιορισμού των « ανταλλάξιμων » πληθυσμών .
Τελικά εξαιρέθηκαν από την ανταλλαγή και σε αυτό έπαιξε ρόλο , εκτός από τους παραπάνω , και η σθεναρή απροθυμία της Τουρκίας να τους δεχτεί . Ένα μικρό μόνο μέρος των μουσουλμάνων της περιοχής συμμετείχε στο πρόγραμμα ανταλλαγής πληθυσμών και μετοίκησε στην Τουρκία .
Υποστηρίζεται ότι οι Τσάμηδες δεν είχαν διαμορφώσει εθνική συνείδηση αλλά προσδιορίζονταν κυρίως από τη θρησκεία , γεγονός που εξηγεί τη σύγχυση για το αν θα συμπεριλαμβάνονταν στην ανταλλαγή ή όχι .
Η εφαρμογή της ανταλλαγής πληθυσμών μεταξύ Ελλάδας και Τουρκίας είχε ως αποτέλεσμα ένα μέρος των προσφύγων που ήρθαν στην Ελλάδα από τη Μικρά Ασία να εγκατασταθεί στην περιοχή των Τσάμηδων .
Η απόφαση της ελληνικής κυβέρνησης για αυτήν την εγκατάσταση αποδίδεται στην επιθυμία της να ασκηθεί πίεση προς τους Τσάμηδες , με στόχο τον εξαναγκασμό σε εθελούσια αναχώρηση από την Ελλάδα .
Ταυτόχρονα , η απαλλοτρίωση μεγάλων γαιοκτησιών , που κατείχε μια πλούσια μειοψηφία Τσάμηδων , ώστε να μοιραστεί γη στους ακτήμονες Έλληνες πρόφυγες που είχαν καταφτάσει , αύξησε τις εντάσεις μεταξύ των δυο πληθυσμιακών ομάδων , μουσουλμάνων Τσάμηδων και χριστιανών Ελλήνων .
Αν και οι περισσότεροι πρόσφυγες εξαιτίας των προβλημάτων που δημιουργήθηκαν , μετεγκαταστάθηκε σε άλλες περιοχές , στη Δυτική Μακεδονία , το αίσθημα εχθρότητας χριστιανών και μουσουλμάνων δεν έσβησε .
Σε αυτό προστέθηκε και η νέα διάσταση των ντόπιων χριστιανικών πληθυσμών που , στο πλαίσιο των νέων πολιτικών συνθηκών με την αλλαγή των συνόρων , θεωρούσαν πλέον τους Τσάμηδες ως ξένους εντός του ελληνικού εθνικού κράτους και εποφθαλμιούσαν τις περιουσίες τους , ιδιαίτερα εκείνες των πλούσιων μπέηδων .
Στη διατήρηση των προβλημάτων στη συμβίωση μουσουλμάνων και χριστιανών έπαιξε ρόλο και η μη επικύρωση των ελληνοαλβανικών συμφωνιών του 1925 , για την αποζημίωση όσων περιουσιών Τσάμηδων θα απαλλοτρίωνε το ελληνικό κράτος , διότι κρίθηκε τελικά πολύ ευνοϊκή για την αλβανική πλευρά .
Οι τριβές μεταξύ των μουσουλμάνων Τσάμηδων και των χριστιανών Ελλήνων επεκτάθηκαν και πέρα από την οικονομική σφαίρα και το ζήτημα των περιουσιών .
Για παράδειγμα , οι μουσουλμάνοι γονείς αρνούνταν τη φοίτηση των παιδιών τους στα Δημοτικά Σχολεία για θρησκευτικούς κυρίως λόγους .
Επίσης αρνούνταν τους Έλληνες χριστιανούς δασκάλους και την από κοινού φοίτηση αγοριών και κοριτσιών .
Το ελληνικό κράτος προσέλαβε μουσουλμάνους δασκάλους για τη διδασκαλία των θρησκευτικών και της αραβικής γλώσσας .
Η ρευστότητα των Αλβανικών συνόρων σε συνδυασμό με την επιρροή της Ιταλίας δημιούργησε μια αλβανική ελίτ μουσουλμάνων Τσάμηδων η οποία έπαιξε σημαντικό ρόλο στα πρώτα χρόνια της δεκαετίας του 1940 .
Το Κομμουνιστικό Κόμμα Ελλάδας ποτέ δεν προσέλκυσε τη στήριξη των Τσάμηδων , καθώς η πολιτική του φάνταζε κοσμική και εκσυγχρονιστική .
Μετά την ιταλική κατοχή της Αλβανίας το 1939 , οι μουσουλμάνοι Τσάμηδες χρησιμοποιήθηκαν ως όργανο προπαγάνδας από τους Ιταλούς για να δικαιολογήσουν την εισβολή στην Ελλάδα , ενώ με την έναρξη της ιταλικής επίθεσης , το ελληνικό κράτος εξόρισε ηγετικές μορφές Τσάμηδων , κάτι που φανέρωσε την αρνητική οπτική του στην μειονότητα .
Αρκετοί Τσάμηδες πρόσφυγες με επικεφαλής του Αζίζ Τσάμι και Μουχαρέμ Ντέμι κατατάχθηκαν εθελοντικά στον ιταλικό στρατό , ενώ οι Τσάμηδες της Θεσπρωτίας υποδέχτηκαν τα ιταλικά στρατεύματα και τις αλβανικές δυνάμεις που τα συνόδευαν ως απελευθερωτές .
Εκείνο το διάστημα τμήματα Τσάμηδων πυρπόλησαν και λεηλάτησαν οικισμούς όπως την Παραμυθιά , τους Φιλιάτες , τη Σαγιάδα , ενώ προέβησαν και σε δολοφονίες ντόπιων λόγω προηγούμενων αντιδικιών .
Ω αποτέλεσμα ένα μέρος του ελληνικού πληθυσμού αναγκάστηκε να καταφύγει προς τα εδάφη που βρίσκονταν εκτός ιταλικού ελέγχου . Όμως όταν έγινε ανακατάληψη των εδαφών από τον Ελληνικό στρατό , σχεδόν όλος ο αντρικός πληθυσμός εξορίστηκε ενώ υπήρξε ανοχή στις τυφλές πράξεις βίας του Ελληνικού πληθυσμού που υπήρξε προηγουμένως θύμα της δράσης των Τσάμηδων .
Κατά τη διάρκεια της κατοχής ( 1941-1944 ) , η πλειοψηφία συντάχθηκε με τις δυνάμεις του άξονα με αλυτρωτικούς σκοπούς , για τη δημιουργία της `` Μεγάλης Αλβανίας '' .
Ως απόρροια των ακροτήτων που διαπράχθηκαν από Τσάμηδες εκείνο το διάστημα ( 1941-1944 ) σε συνεργασία με τις κατοχικές αρχές , ο τοπικός χριστιανικός πληθυσμός είτε μεταναστεύει , είτε αντιστέκεται με τη δημιουργία μικρών αντιστασιακών ομάδων , ή εντάσσεται στο ΕΑΜ και στον ΕΔΕΣ . :41 To 1942 πραγματοποιούνται ορισμένες δολοφονίες από Τσάμηδες μεταξύ αυτών εκτελείται ο διορισμένος από την Κατοχική κυβέρνηση Νομάρχης Θεσπρωτίας στην Ηγουμενίτσα , ενώ δημιουργούνται τα `` Εθνικά Αλβανικά Συμβούλια Τοπικής Αυτοδιοίκησης '' όπου ανέλαβαν τις κρατικές αρμοδιότητες .
Tο 1943 , οι Τσάμηδες συνεργάζονται σε επιχειρήσεις με τον Ιταλικό στρατό Κατοχής , συγκροτώντας πολιτοφυλακή με Ιταλικές στολές με περιβραχιόνιο με την επισήμανση `` Τσάμης '' στα πρότυπα της Βλάχικης Λεγεώνας .
Το 1943 η περιοχή των Τσάμηδων περνάει σε Γερμανική Κατοχή και περίπου 300 πολίτες δολοφονούνται από την πολιτοφυλακή των Τσάμηδων .
Το διάστημα 29 Ιουλίου-31 Αυγούστου 1943 , κοινό Γερμανικά-Τσάμικα τμήματα εξαπέλυσαν εκκαθαριστικές επιχειρήσεις στα βουνά της περιοχής , σε επιχείρηση γνωστή με την επωνυμία `` Αύγουστος '' .
Κατά τη διάρκειά της 600 Έλληνες και 50 Αλβανοί πολίτες έχασαν τη ζωή τους και 70 χωριά καταστράφηκαν .
Στις 27 Σεπτεμβρίου ομάδες αποτελούμενες από κοινού από Ναζί και Τσάμηδες εξαπέλυσαν επίθεσης πυρπόλησης και καταστροφής χωριών στην βόρεια της Παραμυθιάς : Ελευθεροχώρι , Σέλιανη , Άγιος Νικόλαος , Σεμελίκα , σκοτώνοντας 50 Έλληνες χωρικούς .
Στη συγκεκριμένη επιχείρηση η Τσάμικη ομάδα , 150 ατόμων , πήρε τα εύσημα από τον Γερμανό διοικητή για την `` αποτελεσματικότητα '' της .
Στις 27 Σεπτεμβρίου 1943 πραγματοποιείται , με μεθοδεύσεις των Τσάμηδων ηγετών , Μαζάρ και Νούρι Ντίνο , η εκτέλεση 49 προκρίτων της Παραμυθιάς .
Στα εκτελεστικά αποσπάσματα συμμετείχαν και Τσάμηδες ένοπλοι .
Η ένοπλη δοσιλογική δράση ομάδων Τσάμηδων επεκτάθηκε και στην Αλβανία , όπου το Τάγμα `` Νούρι Ντίνο '' , δύναμης 1,000 ατόμων , εντάχθηκε στη Βέρμαχτ και συμμετείχε στην επιχείρηση `` Χόριντο '' , με αποτέλεσμα το θάνατο 500 Αλβανών υπηκόων στην περιοχή της Κονισπόλης .
Η ποιότητα της από κοινού βίας με τις δυνάμεις της Βέρμαχτ χαρακτηρίζεται και ως εθνοκάθαρση .
Προς το τέλος του πολέμου ένας πολύ περιορισμένος αριθμός πρώην δοσίλογων Τσάμηδων εντάσσεται στον ΕΛΑΣ :66 και αποτέλεσε το 4/15 τάγμα του ΕΛΑΣ , που αποτελούταν από `` Τουρκοαλβανούς '' .
Το τάγμα όμως , αποτελούταν κυρίως από Χριστιανούς και Μουσουλμάνους Τσάμηδες της Αλβανίας , ενώ πήρε μέρος μόνο σε αψιμαχίες , και δεν έχει καταγραφεί δράση τους κατά των Γερμανών , παρά μόνο κατά του ΕΔΕΣ .
Τους επόμενους μήνες Γερμανοί και Τσάμηδες από κοινού προσπάθησαν να επανακαταλάβουν την Παραμυθιά όμως χωρίς επιτυχία .
Ο ΕΔΕΣ και για δεύτερη φορά προέτρεψε τους εκπρόσωπους των Τσάμηδων να εγκαταλείψουν τη φιλοναζιστική στάση τους και να παραδώσουν τα όπλα .
Η έκκληση αυτή συνοδεύτηκε και από εγγυήσεις των Συμμάχων αλλά ακόμη και τότε επέμεναν να μείνουν στο πλευρό τους Βέρμαχτ και απάντησαν αρνητικά .
Μάλιστα , η ηγεσία των Τσάμηδων οργανώθηκε στρατιωτικά και στρατολόγησε ολόκληρο τον αντρικό πληθυσμό της , από 16 μέχρι 60 ετών , για πόλεμο εναντίον του προελαύνοντα ΕΔΕΣ .
Στις αρχές Αυγούστου 1944 η ένοπλη αντίσταση των Τσάμηδων εξουδετερώθηκε , ενώ στις 17-18 Αυγούστου ένοπλα τμήματα Ναζί-Τσάμηδων ηττήθηκαν από τους μαχητές του ΕΔΕΣ στη Μάχη της Μενίνας .
Η μάχη αυτή ήταν η σημαντικότερη που δόθηκε από τις αντιστασιακές δυνάμεις κατά των Γερμανών στην Ήπειρο .
Εκεί οι δυνάμεις του ΕΔΕΣ νίκησαν τους Γερμανούς και τα τμήματα Τσάμηδων που τους υποστήριζαν .
Ανάμεσα στις απώλειες καταμετρούνται και 86 νεκροί και αρκετοί αιχμάλωτοι ανάμεσα στους οποίους και 9 Τσάμηδες . .
Οι δυνάμεις του ΕΔΕΣ τελούσαν υπό των εντολών του Στρατηγείου Μέσης Ανατολής με το στόχο την παραπλάνηση των Γερμανών ότι επίκειται Συμμαχική απόβαση στην Ήπειρο , ενώ ο Κρις Μόνταγκιου Γουντχάους σε μεταγενέστερο υπηρεσιακό σημείωμα του 1945 , αναφέρει ότι ο Ζέρβας ως ηγέτης του ΕΔΕΣ έπραξε κατόπιν ενθάρρυνσης της Συμμαχικής Αποστολής .
Επακόλουθα , οι δυνάμεις του ΕΔΕΣ προέβησαν σε συλλογική βία έναντι του πληθυσμού της μειονότητας .
Μετά την μάχη η κοινότητα των Τσάμηδων ξεκίνησε να περνάει τα σύνορα και κατέφευγε μαζικά στην Αλβανία .
Οι Τσάμηδες που πολέμησαν στους Φιλιάτες κατά του ΕΔΕΣ , φυλακίστηκαν , δικάστηκαν και εκτελέστηκαν την επόμενη ημέρα .
Παρ ' όλα αυτά οι ηγέτες τους Μαζάρ και Νούρι Ντίνο κατάφεραν να διαφύγουν στην Αλβανία , μαζί με σημαντικό τμήμα του Τσάμικου πληθυσμού μαζί με τον γερμανικό στρατό και με μέσα της Βέρμαχτ .
Η ποιότητα της βίας χαρακτηρίζεται και ως εθνοκάθαρση .
Συνολικά τα θύματα υπολογίζονται περισσότεροι από 1200 , ενώ κάποιες Αλβανικές πηγές αναφέρουν ότι ήταν 2000 .
Την βία εναντίον των Τσάμηδων την αποδέχτηκαν ή έμμεσα υποστήριξαν οι Βρετανοί και Αμερικάνοι σύνδεσμοι .
Οι εκφάνσεις βίας δεν είχαν συγκατάθεση της ηγεσίας ΕΔΕΣ ούτε της βρετανικής αποστολής , όμως ήταν αδύνατον να αποτραπούν απόλυτα , καθώς άμαχοι πολίτες και χαμηλόβαθμοι αντιστασιακοί ήταν εξοργισμένοι από τη δωσίλογη ένοπλη δράση ομάδων Τσάμηδων και απαιτούσαν δικαιοσύνη . Άτομα που ανήκαν στον ΕΛΑΣ είχαν επίσης εμπλοκή σε αντεκδικήσεις που κατέληξαν σε θανάτους Τσάμηδων .
Χαρακτηριστικά ο αξιωματικός του ΕΛΑΣ , Θανάσης Γιοχαλάς , συνέλαβε και εκτέλεσε 40 Μουσουλμάνους στην Πάργα .
Τα γυναικόπαιδα διασώθηκαν από τμήματα του ΕΔΕΣ τα οποία τελικά συνέλαβαν και εκτέλεσαν τον Γιοχαλά .
Σε σύγκριση πάντως με τα αιματηρά επεισόδια με θύματα ( εθνοτικά ) Γερμανούς και άλλους πρόσφυγες που καταγράφηκαν κατά την προέλαση του Κόκκινου Στρατού τους τελευταίους μήνες των συγκρούσεων στο Ανατολικό Μέτωπο , τα βίαια επεισόδια εναντίον αμάχων Μουσουλμάνων σε περιοχές της Θεσπρωτίας ήταν εξαιρετικά περιορισμένα και αυτό επειδή τελικά ο Ζέρβας μπόρεσε να επιβάλει την αναγκαία πειθαρχία για την περιφρούρηση του συγκεντρωμένου σε διάφορα ασφαλή σημεία άμαχου μουσουλμανικού πληθυσμού .
Μετά το τέλος του πολέμου , σχεδόν ολόκληρος ο πληθυσμός των μουσουλμάνων Τσάμηδων διέφυγε στην Αλβανία , λόγω του φόβου αντιποίνων με αιτία την δοσιλογικής δραστηριότητας του .
Οι περισσότεροι εγκαταστάθηκαν στην Αλβανία και μικρότερος αριθμός στην Τουρκία και τις Ηνωμένες Πολιτείες .
Το καθεστώς της Λαϊκής Δημοκρατίας της Αλβανίας τους παραχώρησε σπίτια με σκοπό να διασπάσει τη συμπαγή παρουσία σε περιοχές που διαβιούσαν ελληνικοί πληθυσμοί ( Βόρεια Ήπειρος ) .
Παράλληλα , περίπου 8.000 Έλληνες που ζούσαν στην Αλβανία , υπό καθεστώς πιέσεων , διέφυγαν στην Ελλάδα εκείνη την περίοδο ( 1945-1946 ) .
Στην Ελλάδα , από τους περίπου 20.000 Τσάμηδες που υπήρχαν προπολεμικά στην Θεσπρωτία , σύμφωνα με την απογραφή του 1951 είχαν παραμείνει μόνο 127 .
Η ηγεσία του ΚΚΕ κατά την διάρκεια του ελληνικού Εμφυλίου Πολέμου , προσανατολίστηκε στη στρατολόγηση στις τάξεις του ΔΣΕ Τσάμηδων που είχαν καταφύγει στην Αλβανία , κάτι που συνάντησε την σταθερή άρνηση τους , γεγονός που οδήγησε σε νέες διώξεις από το καθεστώς του Ενβέρ Χότζα .
Στις αρχές του 1949 , μετά από συνεννόηση του ΚΚΕ με την αλβανική κυβέρνηση έγιναν προσπάθειες στρατολόγησης Τσάμηδων στον ΔΣΕ .
Ωστόσο στις αρχές Απριλίου του 1949 υπήρχαν περίπου 130-150 εθελοντές και ταυτόχρονα 800 εκτοπισμένοι σε στρατόπεδα εργασίας διότι αρνούνταν να πολεμήσουν , με αποτέλεσμα να εγκαταλειφθεί οριστικά το εν λόγω σχέδιο .
Γενικά , οι Τσάμηδες που είχαν διαφύγει στην Αλβανία μετά το Δεύτερο Παγκόσμιο Πόλεμο αντιμετωπίστηκαν με ιδιαίτερη καχυποψία από το εκεί νεαρό σοσιαλιστικό καθεστώς ως αντικομμουνιστές , αλλά και συλλήβδην ως ταξικοί εχθροί λόγω της ύπαρξης , μεταξύ αυτών , των παλιών μεγαλοτσιφλικάδων της Θεσπρωτίας , μια ιδιότητα που , αν και είχαν λίγοι Τσάμηδες , αποδόθηκε σε όλους αδιάκριτα .
Το 1947 , οι Τσάμηδες της Θεσπρωτίας φέρονταν ως εμπλεκόμενοι σε μια , ενδεχομένως κατασκευασμένη από τις αλβανικές κομμουνιστικές αρχές , συνωμοσία , με αποτέλεσμα η θέση τους να γίνει ακόμα πιο δύσκολη , με δεδομένη και την απροθυμία τους να ενισχύσουν το ΔΣΕ κατά τη διάρκεια του Εμφυλίου στη γειτονική Ελλάδα .
Η εικόνα του αλβανικού καθεστώτος απέναντί τους επηρέασε αρνητικά και τη θέση των Τσάμηδων της Αλβανίας , δηλ . αυτών που ήταν Αλβανοί υπήκοοι και κατοικούσαν ήδη στην ενδοχώρα .
To 1953 o Χότζα χορήγησε την Αλβανική υπηκοότητα στους πρόσφυγες Τσάμηδες που ζούσαν στο κράτος της Αλβανίας , ενώ όσοι αντιστάθηκαν στην εφαρμογή της νομοθεσίας διώχθησαν ή φυλακίστηκαν .
Αργότερα ο Χότζα επικρίθηκε από πολιτικούς κύκλους και οργανώσεις Τσάμηδων για τους χειρισμούς στο ζήτημα· για το αλβανικό κομμουνιστικό καθεστώς οι Τσάμηδες συνιστούσαν πάντα μια αμφιλεγόμενη , ή και ύποπτη ακόμα , μειονότητα λόγω της παλιάς συνεργασίας με τις δυνάμεις του Άξονα .
Μετά την πτώση του κομμουνιστικού καθεστώτος στην Αλβανία , οργανώσεις Τσάμηδων ζήτησαν την επιστροφή τους στην Ελλάδα .
Το 1990 δημιουργήθηκε ο Πατριωτικός σύλλογος Τσαμουριά με κύριο σκοπό όπως διατυπώθηκε στην συνεδρίαση της 17η Μαρτίου 1991 και δημοσιεύθηκε στο επίσημο δημοσιογραφικό όργανο της Τσαμουριά - Πατρική εστία η αναγνώριση και προάσπιση των δικαιωμάτων των Τσάμηδων .
Κατηγορήθηκε η τότε ελληνική κυβέρνηση και ιδιαίτερα ο τότε πρωθυπουργός Κ.
Μητσοτάκης ότι προσπάθησε να υποβαθμίσει το θέμα των Τσάμηδων .
Η πρωτοβουλία αυτή των Τσάμηδων δημιούργησε την εντύπωση ότι υπήρχε μια μεγάλη πληθυσμιακά μειονότητα στην Ήπειρο και συγκεκριμένα στην Θεσπρωτία .
Με βάση όμως την εθνική απογραφή στις 17/03/1991 οι Τσάμηδες που καταγράφηκαν ήταν πολλοί λίγοι : αριθμούν 56 άτομα σε τρεις κοινότητες .
Τσάμηδεςετυμ . ή Τσιάμηδες ονομάζονταν οι κάτοικοι της Τσαμουριάς , περιοχής που συμπίπτει γενικά με την Θεσπρωτία , στη βορειοδυτική Ελλάδα .
Το όνομα Τσάμης προέρχεται από παραφθορά του ονόματος του ποταμού ( Θύαμις > Τσιάμης ) , που σήμερα ειναι γνωστός και ως ποταμός Καλαμάς .
Μετά την απελευθέρωση και την ενσωμάτωση της περιοχής στην Ελλάδα ( 1913 ) ο όρος Τσάμηδες προσδιόριζε κυρίως τους αλβανόφωνους μουσουλμάνους της περιοχής , :36 στενά συνυφασμένος με αλυτρωτικό προερχόμενο από αλβανικούς κύκλους .
Ως Τσάμηδες αυτοπροσδιορίζονται ακόμη και σήμερα τοπικοί πληθυσμοί ηλικιωμένων , μετά την απομάκρυνση του αλβανικού-μουσουλμανικού πληθυσμού λόγω δωσίλογης δράσης κατά τη διάρκεια της Κατοχής στην Ελλάδα .