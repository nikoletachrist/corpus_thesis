Για τον λόγο ονοματοδοσίας του πτηνού υπάρχουν δύο εκδοχές : η πρώτη είναι ότι , σύμφωνα με τον μύθο , η θεά μετέφερε τον Κέκροπα στα Μέγαρα , μεταμφιεσμένη σε πτηνό , κρύβοντάς τον κάτω από τις πτέρυγές της .
Ωστόσο , είναι πολύ πιθανόν , αυτό το πτηνό να ήταν κάποιος κορμοράνος , ή βουτηχτάρι και όχι πάπια .
Σύμφωνα με την δεύτερη -και πιθανότερη- εκδοχή , υπάρχει ετυμολογική συνάρτηση με το παρουσιαστικό του πτηνού , διότι η λέξη αίθυια προέρχεται εκ του ρήματος αίθω « ανάβω , καίω , φλέγομαι , λάμπω » , πανάρχαια λέξη που απαντά και στον Όμηρο .
Μάλιστα , στους Μυκηναϊκούς χρόνους , υπήρχε το κύριο όνομα Αίθων , μία ( 1 ) από τις σημασίες του οποίου ήταν « στιλπνός , καφεκόκκινος , καστανόξανθος » , κάτι που παραπέμπει άμεσα στο χρώμα του κεφαλιού του αρσενικού γκισαριού στο πτέρωμα αναπαραγωγής .
Ο λατινικός όρος ferina ( ferinus , -a , -um ) στην επιστημονική ονομασία του είδους , προέρχεται από το ουσιαστικό fĕra [ πιθανόν εκ του ελλην . θηρ , αλλά με βραχύ θεματικό φωνήεν ] « άγριο θηρίο » , υπό την έννοια « αυτός που ανήκει στα άγρια ζώα ή θηρεύεται στην άγρια φύση , ο θήρειος » και όχι με την σημερινή σημασία .
Η αγγλική λαϊκή ονομασία του πτηνού , pochard , πιθανόν να προέρχεται από το ρήμα poach « κυνηγώ λαθραία » + το επίθημα ard .
Ο όρος καταγράφεται από τον 16ον αιώνα , αλλά είναι αγνώστου λοιπής σημασίας .
Αλλά και η ελληνική λαϊκή ονομασία γκισάρι έχει άγνωστη προέλευση .
Το είδος περιγράφηκε για πρώτη φορά από τον Λινναίο , υπό την ονομασία Anas ferina ( Ευρώπη , 1758 ) .
Το 1824 , ο Γερμανός φυσιοδίφης Φ.
Μπουά ( Friedrich Boie 1789-1870 ) το μετέφερε στο σημερινό του γένος .
Κοντινότερος συγγενής του θεωρείται το αμερικανικό είδος Aythya valisineria με το οποίο υβριδίζεται συχνά .
Το είδος εμφανίζει ευρύ φάσμα κατανομής σε μεγάλες επικράτειες του Παλαιού Κόσμου και , συγκεκριμένα στις Παλαιαρκτική , Αφροτροπική και Ινδομαλαισιανή οικοζώνες .
Στην Ευρώπη , απαντά σε όλη σχεδόν την ήπειρο , εκτός από την Β.
Σκανδιναβία και Β.
Ρωσία , κυρίως ως μεταναστευτικό πτηνό .
Στην Αφρική απαντά κυρίως στις μεσογειακές χώρες , στην ζώνη παράλληλα του Νείλου και σε υποσαχάριους θύλακες , αποκλειστικά ως διαχειμάζον είδος .
Η Ασία είναι πολύ σημαντική επικράτεια καλοκαιρινού φωλιάσματος , σε μιαν ευρεία ζώνη που αρχίζει από την Κ.
Ευρώπη , την Σκανδιναβία , την Ρωσία και τις ακτές του Ευξείνου Πόντου στα δυτικά και , διά μέσου όλης της σιβηρικής περιοχής νότια της τάιγκα , φθάνει μέχρι την Α.
Ρωσία και την Ιαπωνία , στα ανατολικά .
Νότια , το είδος φθάνει μέχρι την Κ.
Ινδία , τις ακτές του Ινδικού στο Πακιστάν και τις Φιλιππίνες , ως χειμερινός επισκέπτης .
Το γκισάρι μπορεί να απαντά σε όλες τις μορφές μετακίνησης στις επικράτειες όπου κατανέμεται και , μπορεί να είναι επιδημητικό , καλοκαιρινό αναπαραγόμενο , διαχειμάζον ή διαβατικό πτηνό ανάλογα με την περιοχή .
Ωστόσο , γενικότερα , θεωρείται μεταναστευτικό είδος , διότι στην πλειονότητα των περιπτώσεων εκτελεί αποδημίες , που μπορεί να φθάσουν μέχρι και τα 1.000 χλμ .
Οι βόρειοι πληθυσμοί είναι πλήρως μεταναστευτικοί , με εκείνους που αναπαράγονται σε περιοχές με ηπιότερο κλίμα ( Δ. και Ν.
Ευρώπη ) να τείνουν να είναι καθιστικοί ή να πραγματοποιούν μικρές μετακινήσεις διασποράς , ανάλογα με τις -σκληρές- καιρικές συνθήκες .
Η ανοιξιάτικη μετανάστευση μπορεί να ξεκινήσει ακόμη και στις αρχές Φεβρουαρίου σε ήπιους χειμώνες , με τον κύριο όγκο αποδημίας τον Μάρτιο έως τις αρχές Απριλίου .
Η φθινοπωρινή μετανάστευση προς τις περιοχές διαχείμασης κορυφώνεται ανάμεσα στα τέλη Σεπτεμβρίου και τον Νοέμβριο , με τα θηλυκά να μεταναστεύουν λίγο αργότερα από τα αρσενικά ( που οδηγεί σε κάποιον διαχωρισμό των φύλων στην περιοχή διαχείμασης : τα αρσενικά βορειότερα και τα θηλυκά νοτιότερα ) .
Η Ευρώπη είναι η μόνη ήπειρος -μαζί με λίγους θύλακες στην Τουρκία- όπου υπάρχουν μόνιμοι επιδημητικοί πληθυσμοί , συγκεκριμένα , σε μεγάλο τμήμα στα βορειοδυτικά ( Ηνωμένο Βασίλειο , Γερμανία , Κάτω Χώρες , Γαλλία , αλλά και σε διάσπαρτους θύλακες στην Ιβηρική και άλλες μεσογειακές περιοχές .
Ωστόσο , στο μεγαλύτερο μέρος της ηπείρου , το είδος έρχεται το καλοκαίρι για να αναπαραχθεί , είτε για να διαχειμάσει .
Μάλιστα η διαχείμαση μπορεί να γίνει ακόμη και σε αρκετά μεγάλα γεωγραφικά πλάτη , όπως στο Ηνωμένο Βασίλειο , από πληθυσμούς που έρχονται από ακόμη βορειότερες χώρες ( Ρωσία , Σκανδιναβία ) .
Κατά την διάρκεια των τελευταίων δεκαετιών , η κατανομή του είδους έχει μετατοπιστεί προς τα δυτικά και νοτιοδυτικά .
Οι ασιατικοί πληθυσμοί , είναι πλήρως μεταναστευτικοί , με ελάχιστους θύλακες μόνιμης παραμονής σε περιοχές του Ευξείνου Πόντου και της Τουρκίας .
Ανάλογα με το γεωγραφικό μήκος των περιοχών φωλιάσματος , διαχειμάζουν στην Μέση Ανατολή , στις ακτές του Ινδικού , το Αφγανιστάν , την Ινδία και , δια μέσου της ζώνης που ακολουθεί τα παράλια της Σινικής Θάλασσας , φθάνουν μέχρι την Ταϊβάν και τις Φιλιππίνες στα ΝΑ . και στην Κορέα και Ιαπωνία στα ΒΑ .
Στην περιοχή του Νεπάλ ξεχειμωνιάζει μέχρι τα 915 μ. , ενώ ως διαβατικό πτηνό φθάνει στα 4.570 μ.
Τυχαίοι , περιπλανώμενοι επισκέπτες έχουν αναφερθεί από τις Φερόες , την Λιβερία , το Τσαντ και την Κένυα , τον Καναδά και τις ΗΠΑ .
Στην Ελλάδα , το γκισάρι απαντά είτε ως επιδημητικό πτηνό , είτε ως χειμερινός επισκέπτης Γενικά , θεωρείται ανεπαρκώς γνωστό ( K , Insufficiently Known ) ( βλ . και Κατάσταση στην Ελλάδα ) .
Από την Κρήτη αναφέρεται μόνον ότι ζούσε στο νησί παλαιότερα ( 1936-45 ) , αλλά από την Κύπρο αναφέρεται ως αρκετά κοινός χειμερινός επισκέπτης .
Γενικά , το είδος απαιτεί εκτεταμένες περιοχές πλούσιες σε θρεπτικά συστατικά ( ανοικτά νερά βάθους λιγότερο από 6 μέτρα ) , που δεν παρεμποδίζονται από επιπλέουσα βλάστηση , αλλά έχουν άφθονα βυθισμένα μακρόφυτα , περιβαλλόμενα από αναδυόμενη βλάστηση ή/και ζωικούς τροφικούς πόρους ( π.χ . προνύμφες Chironomidae ) .
Κατά την περίοδο αναπαραγωγής , το γκισάρι προτιμά λίμνες με πλούσια αλκαλικά νερά ( όπως αλμυρά , υφάλμυρα ή με όξινο ανθρακικό νάτριο ) , λίμνες γλυκού νερού όπου παρουσιάζεται ευτροφισμός , νερά με αρκετή βλάστηση -γλυκά ή αλμυρά- άδενδρα έλη με τομείς ανοικτού νερού , δενδρώδεις βάλτους και ποτάμια με αργή ροή .
Παρά το γεγονός αυτό δείχνει ισχυρή προτίμηση για ηπειρωτικούς υγρότοπους , μπορεί να μετακινείται προς παράκτια ενδιαιτήματα , όπως προφυλαγμένους παράκτιους κόλπους , όταν εξαναγκάζεται από τον παγετό ή άλλους επιτακτικούς παράγοντες .
Κατά την διάρκεια του χειμώνα το είδος συχνάζει σε παρόμοια ενδιαιτήματα με εκείνα που φωλιάζει , όπως μεγάλες λίμνες , ποταμούς με αργή ροή , ταμιευτήρες , υφάλμυρα νερά , άδενδρα έλη , ιχθυοφράγματα ( Αφρική ) και πλημμυρισμένα λατομεία εξόρυξης χαλικιών . Όπως κατά την περίοδο αναπαραγωγής , το είδος μπορεί να μετατοπίζεται προς παράκτια ενδιαιτήματα , όπως υφάλμυρες λιμνοθάλασσες η παλιρροϊκές εκβολές ποταμών και παράκτια ύδατα ( συνήθως εκεί όπου καταλήγουν αγωγοί αποχετεύσεως λυμάτων ) , όταν εξαναγκάζεται από τον παγετό ή άλλους επιτακτικούς παράγοντες .
Στην Ελλάδα , το γκισάρι κατά την διάρκεια του χειμώνα , απαντά σε γλυκά νερά , λίμνες και τενάγη , παραμένοντας στην χώρα μέχρι τον Απρίλιο , περίπου . Όπως όλες οι αγριόπαπιες , το γκισάρι εμφανίζει έντονο φυλετικό διμορφισμό με το αναπαραγόμενο αρσενικό ( drake ) να είναι εντελώς διαφορετικό σε εμφάνιση από το θηλυκό ( duck ) .
Επίσης είναι λίγο μεγαλύτερο και βαρύτερο .
Γενικά , είναι μικρές προς μεσαίου μεγέθους αγριόπαπιες , σαφώς μικρότερες από τις πρασινοκέφαλες , με τριγωνικό κεφάλι και σχετικά βαρύ , συμπαγές ράμφος , με κοίλη μέση ραχιαία γραμμή .
Το μέτωπο είναι λίγο ευρύ στο εμπρόσθιο μέρος του , με μετωπική τρόπιδα , που φθάνει πέρα από το ύψος της γναθικής άρθρωσης .
Η κάτω επιφάνεια των πτερύγων είναι λευκή , ενώ η πάνω διαθέτει αχνές γκριζωπές μπάρες .
Η ουρά είναι μικρή , αλλά ο λαιμός μακρύς , σχετικά με το σώμα .
Το αρσενικό ξεχωρίζει από το χαρακτηριστικό καστανοκόκκινο/πυρρόχρωμο/σκωριόχρωμο κεφάλι , απότομα οριοθετημένο από το σταχτομελανό στήθος .
Το πτέρωμα είναι ανοικτό γκρίζο -του σχιστόλιθου- στην ράχη και τις πλευρές , με όμορφα , λεπτά γεωμετρικά μοτίβ , κάνοντας αντίθεση με το σκούρο , ιριδίζον στήθος .
Το ουροπύγιο και το ράμφος έχουν το χρώμα του στήθους , αλλά στο μέσον του ράμφους υπάρχει μεγάλη λευκή περιοχή .
Η ίριδα είναι άλικη κόκκινη .
Στο μη-αναπαραγωγικό πτέρωμα ( eclipse ) , δεν υπάρχουν μεγάλες διαφορές , εκτός από τα φτερά του στήθους και του ουροπυγίου , που γίνονται καφέγκριζα .
Το θηλυκό έχει , μονότονο καφεγκρίζο χρωματισμό , με λευκωπές περιοχές στην περιοχή του λαιμού και των οφθαλμών .
Το στήθος είναι σκουρόγκριζο ή ανοικτό καφέ , με τον χρωματισμό να ποικίλλει έντονα στα διάφορα θηλυκά .
Το σκούρο ράμφος έχει μικρή γκριζωπή λωρίδα τον χειμώνα , αλλά γίνεται σχεδόν ολόμαυρο κατά την διάρκεια της αναπαραγωγικής περιόδου , ενώ η ίριδα είναι καφεμαύρη .
Τα νεαρά άτομα μοιάζουν με το θηλυκό , αλλά με περισσότερο γκρίζο -παρά καφέ- στο πτέρωμα , ενώ η ίριδα είναι ελαιοκίτρινη , αποκτώντας σταδιακά το κατοπινό της χρώμα , ανάλογα με το φύλο . ( Πηγές : Τα γκισάρια είναι παμφάγα πτηνά με το διαιτολόγιο να αποτελείται από τα σπέρματα , τις ρίζες , τα ριζώματα και τους μίσχους υδροχαρών , αγρωστωδών και άλλων μονοκοτυλήδονων φυτών , βυθισμένων και αναδυομένων ( π.χ .
Potamogeton ) .
Επίσης , τρέφονται με ζωική ύλη , όπως υδρόβια έντομα και προνύμφες , μαλάκια , καρκινοειδή , ολιγόχαιτους σκώληκες , αμφίβια ( π.χ . βάτραχοι και οι γυρίνοι τους ) και μικρά ψάρια .
Το είδος μεταναστεύει κατά μικρά σμήνη αλλά , μερικές φορές , συναθροίζεται κατά χιλιάδες κατά τη διάρκεια της μετα-αναπαραγωγικής περιόδου αλλαγής πτερώματος ( moulting ) .
Η περίοδος αυτή είναι πριν από την φθινοπωρινή μετανάστευση , και διαρκεί 3-4 εβδομάδες , οπότε καθίσταται ανίκανο προς πτήση .
Κατά την διάρκεια του χειμώνα το γκισάρι γίνεται πολύ κοινωνικό , συναθροιζόμενο σε σμήνη πολλών χιλιάδων ατόμων .
Αυτή την εποχή ( χειμώνα ) μπορεί να αναζητά την τροφή του στο ημίφως ή και κατά την διάρκεια της νύκτας .
Το γκισάρι ανήκει στις λεγόμενες καταδυόμενες αγριόπαπιες ( βουτόπαπιες ) , οι οποίες αναζητούν την τροφή τους αρκετά κάτω από την επιφάνεια του νερού , συνήθως σε βάθη 1-3 μ. χωρίς ωστόσο , να αποκλείεται η σίτιση από την επιφάνεια .
Οι καταδύσεις είναι πολλές και έχουν παρατηρηθεί θηλυκά που , σε διάρκεια 60-90 λεπτών , μπορεί να καταδυθούν 200-300 φορές .
Τα γκισάρια προτιμούν να παραμένουν συνεχώς μέσα στο νερό και σπάνια βγαίνουν στην στεριά , αν και πλησιάζουν τις όχθες .
Η περίοδος φωλιάσματος ποικίλλει αλλά , συνήθως , ξεκινάει στα μέσα Απριλίου με αρχές Ιουνίου , ενώ η ωοτοκία πραγματοποιείται άπαξ .
Η φωλιά είναι μια απλή , ρηχή κοιλότητα στο έδαφος ή πάνω σε ένα παχύ στρώμα βλάστησης , ευρισκομένου είτε επί του εδάφους ( συνήθως σε μια ακτίνα 10 μ. από το νερό ) , είτε στα ρηχά νερά ( γύρω στα 30 εκ . βάθος ) , κρυμμένη μέσα σε πυκνή βλάστηση ( π.χ . καλαμιώνες ) , ή σε επιπλέοντα στρώματα καλαμιών άλλης βλάστησης .
Στις χρονιές υψηλής στάθμης υδάτων , όταν υπάρχουν λίγοι καλαμιώνες που αναδύονται από το νερό ή λίγα επιπλέοντα στρώματα βλάστησης το είδος μπορεί να φωλιάζει σε συστάδες από Juncus , σε πλημμυρισμένα χωράφια , ή κάτω από θάμνους σε λοφίσκους .
Η φωλιά επιστρώνεται με φτερά και πτίλα .
Η γέννα αποτελείται από ( 6- ) 8 έως 11 ( -18 ) ελλειπτικά ή υποελλειπτικά αβγά , με ανοιχτοπράσινο χρώμα , διαστάσεων 60,7 Χ 44,2 χιλιοστών και βάρους 66 γραμμαρίων , από τα οποία ποσοστό 9 % είναι κέλυφος .
Η επώαση αρχίζει μετά την εναπόθεση του τελευταίου αβγού , πραγματοποιείται μόνον από το θηλυκό και διαρκεί ( 24- ) 24 έως 25 ( -26 ) ημέρες .
Οι νεοσσοί ( παπάκια ) είναι φωλεόφυγοι ( precocial ) , πλήρως ικανοί προς κολύμβηση μόλις εκκολαφθούν .
Ωστόσο , από ένστικτο τείνουν να μένουν ενστικτωδώς κοντά στην μητέρα τους , όχι μόνο για ζεστασιά και προστασία , αλλά και για να μάθουν και να θυμούνται το μέρος που γεννήθηκαν , καθώς και το πώς και πού να αναζητήσουν τροφή . Όταν οι νεοσσοί ωριμάζουν σε « εφήβους » ικανούς προς πτήση , μαθαίνουν και θυμούνται τις παραδοσιακές μεταναστευτικές διαδρομές τους ( εκτός αν έχουν γεννηθεί και εκτραφεί σε αιχμαλωσία ) .
Μετά από αυτή την περίοδο , τα νεαρά άτομα και η μητέρα μπορεί να αποχωριστούν , ή να παραμείνουν μαζί μέχρι να έρθει η επόμενη εποχή αναπαραγωγής .
Η πτέρωση πραγματοποιείται στις 50-55 ημέρες .
Το είδος απειλείται από την όχληση λόγω χρήσης των υγροτόπων γλυκού νερού , για ψυχαγωγικούς λόγους , όπως και από τον θόρυβο των μηχανημάτων που χρησιμοποιούνται στην αστική ανάπτυξη .
Ακόμη , απειλείται από την καταστροφή των οικοτόπων του στις θέσεις διαχείμασης , λόγω του ευτροφισμού ( εν μέρει ως αποτέλεσμα των θρεπτικών συστατικών στις απορροές από γεωργικές εκτάσεις ) .
Επίσης , υπάρχει αυξημένη θνησιμότητα , ως αποτέλεσμα κατάποσης μολύβδινων σκαγιών από τα κυνηγετικά όπλα ( κυρίως στην Ισπανία ) και την θήρευση της φωλιάς από νυφίτσες ( κυρίως στην Πολωνία ) .
Στην Κίνα είναι συνήθεις οι πνιγμοί σε δίχτυα με μέγεθος ματιών μεγαλύτερο από 5 εκατοστά .
Το είδος είναι ευαίσθητo στην γρίπη των πτηνών έτσι , ώστε μπορεί να απειλείται από μελλοντικές επιδημίες της νόσου .
Το γκισάρι υφίσταται μεγάλη πίεση από το κυνήγι σε όλες τις χώρες όπου απαντά , στις οποίες θηρεύεται εντατικά ( κυρίως σε Ισπανία , Ιταλία , Β.
Ιρλανδία και Ιράν ) και , όχι μόνο για διατροφή , αλλά επίσης για « αναψυχή » , ιδιαίτερα σε περιοχές όπου συγκεντρώνεται σε μεγάλους αριθμούς .
Επίσης , τα αβγά του συλλέγονταν -και ίσως συλλέγονται ακόμη- στην Ισλανδία .
Το είδος , παρά το κυνήγι , λόγω του ευρέος φάσματος κατανομής του , δεν κινδυνεύει σε παγκόσμιο επίπεδο , ως εκ τούτου , χαρακτηρίζεται ως Ελαχίστης Ανησυχίας από την IUCN .
Ωστόσο , παρά το ευρύ φάσμα κατανομής του , η τάση των πληθυσμών του είναι καθοδική , ιδιαίτερα λόγω της μεγάλης μείωσης στην χώρα-κλειδί φωλιάσματος , την Ρωσία .
Αλλά και στην Δ.
Μεσόγειο , η μείωση στα τελευταία 20 χρόνια , έφθασε το 70 % .
Τους μεγαλύτερους αναπαραγωγικούς πληθυσμούς διαθέτουν η Ρωσία , η Ουκρανία , η Πολωνία , η Ρουμανία και η Φινλανδία .
Οι πρώτες καταγραφές φωλιάσματος του γκισαριού στην χώρα , καταγράφονται από το 1918 , στην Μακεδονία ( Κορώνεια , Δοϊράνη ) , ακόμη και από την Κρήτη ( 1942 ) .
Ωστόσο , έκτοτε φωλιάζει σε περιορισμένους αριθμούς ζευγαριών στον Αμβρακικό και την Μικρή Πρέσπα , περιστασιακά στην Χειμαδίτιδα .
Οι χειμωνιάτικοι επισκέπτες είναι , σαφώς , περισσότεροι ( Νοέμβριος-Μάρτιος ) , ιδιαίτερα στην Β.
Ελλάδα .
Το 1986 η χώρα φιλοξενούσε το 6 % του συνολικού διαχειμαζοντος πληθυσμού στις περιοχές της Μεσογείου και της Μαύρης Θάλασσας , ενώ το 1987 καταγράφηκαν οι περισσότεροι χειμωνιάτικοι επισκέπτες .
Η Ισμαρίδα , η Βόλβη , η Κορώνεια και ο Αμβρακικός , αποτελούσαν σημαντικούς υγροτόπους για το είδος , αλλά σήμερα , μόνον ο τελευταίος .
Γενικά , το γκισάρι χαρακτηρίζεται ως κοινός χειμερινός επισκέπτης και σπάνιο αναπαραγόμενο πτηνό αναπαραγωγική πυκνότητα ( WV , r ) Στον ελλαδικό χώρο το Γκισάρι απαντά και με τις ονομασίες : Ελμαμπάσι ( Έβρος ) , Κοκκινοκαύκαλο , Κοκκινοκέφαλη ( Αιτωλικό ) , Κυνηγόπαπια , Σβουρδούλι , Σβουρίτζι ( Νιοχώρι Αιτωλίας ) , Χονδροκώλι ( Αιτωλοακαρνανία ) , Κοκκινοκεφαλοβουτόπαπια και Κοντούρα ( Κύπρος ) .