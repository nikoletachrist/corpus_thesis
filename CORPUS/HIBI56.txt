Ο Ξενοφάνης ο Κολοφώνιος ( 570 π.Χ . – 480 π.Χ . ) ήταν φιλόσοφος και ποιητής που γεννήθηκε στη μικρασιατική Κολοφώνα και έζησε σε διάφορα μέρη του αρχαίου ελληνικού κόσμου .
Η Ιστορία τον θυμάται για την κριτική που άσκησε στον θρησκευτικό ανθρωπομορφισμό , για την ώθηση , που έδωσε με τη σκέψη του στο μονοθεϊσμό και ορισμένες πρωτοποριακές ιδέες του σε τομείς της γνώσης .
Πολλοί ύστεροι συγγραφείς , ίσως επηρεάστηκαν από δύο μικρούς χαρακτηρισμούς του Ξενοφάνη στον Πλάτωνα ( Σοφιστής 242c-d ) και τον Αριστοτέλη ( Μετά τα φυσικά 986b18-27 ) , που τον προσδιόριζαν ως ιδρυτή της ελεατικής φιλοσοφίας .
Στην πραγματικότητα , η εικόνα του Ξενοφάνη που προκύπτει από τα εναπομείναντα αποσπάσματα , μας παρουσιάζει έναν ταξιδευτή ραψωδό που αμφισβήτησε και άσκησε κριτική στις ποιητικές εικόνες των θεών και καθιέρωσε μια νέα σύλληψη για τη θεία φύση .
Εκτός αυτού , όμως , ήταν σκεπτόμενος παρατηρητής της ανθρώπινης φύσης και εισηγητής μιας ειδικής μορφής έρευνας ( ιστορίαι ) , την οποία υιοθέτησαν οι Μιλήσιοι φιλόσοφοι-επιστήμονες της εποχής του .
Την ίδια στιγμή η δουλειά του ραψωδού τον κάνει κοινωνικό σύμβουλο των συμπολιτών του , τους οποίους παρότρυνε να σέβονται τη θεία φύση και να προστατεύουν την ευημερία της πόλης τους .
Ο Διογένης Λαέρτιος στο Βίοι Φιλοσόφων ( Diels-Kranz , testimonium Α1 ) αναφέρει ότι Ξενοφάνης , γιος του Δέξιου , ή του Ορθομένη κατ ’ άλλους , γεννήθηκε στη μικρή πόλη Κολοφώνα της Ιωνίας και έγινε γνωστός κατά τη διάρκεια της 16ης Ολυμπιάδας ( 540-537 π.Χ. ) .
Ο Λαέρτιος μας αφηγείται ότι ο Ξενοφάνης διώχθηκε από την πατρίδα του , όταν ο Μήδος εισέβαλε στην Ιωνία το 546/5 π.Χ .
Το αποτέλεσμα ήταν να βρεθεί στην Κατάνη της Σικελίας , όπου ασχολήθηκε με τον Όμηρο και τον Ησίοδο .
Εκεί έγραψε τα δικά του έργα και συνέθεσε τα δικά του ποιήματα για την ίδρυση του Κολοφώνα και της Ελέας .
Μεταγενέστεροι συγγραφείς προσθέτουν ότι « έθαψε τους γιους του με τα ίδια του τα χέρια » , πωλήθηκε ως σκλάβος , και απελευθερώθηκε σε μεγάλη ηλικία .
Σύμφωνα με την αφήγηση του ίδιου περιπλανήθηκε στην ελληνική γη επί 67 ολόκληρα χρόνια , ξεκινώντας από την ηλικία των 25 .
Στον Diels-Kranz υπάρχουν 45 αποσπάσματα της ποίησής του . Ένας αριθμός από τα « συμποτικά » του ποιήματα έφτασε ώς τις μέρες μας χάρη στον Αθήναιο , ενώ οι παρατηρήσεις του περί της φύσης του θείου αναφέρονται από τον Κλήμεντα , τον Σέξτο Εμπειρικό και από τον Σιμπλίκιο . Άλλα αποσπάσματα επιβιώνουν στον Διογένη Λαέρτιο και τον Αέτιο ή μέσα από το σχολιασμό χειρογράφων διάφορων συγγραφέων , ακόμη και ως λήμματα σε πιο πρόσφατες ρητορικές περιλήψεις και λεξικά .
Οι εβδομήντα τέσσερις επιλογές , από τις οποίες η πιο εκτενής είναι η ψευδο-αριστοτελική πραγματεία Περί Μελίσσου , Ξενοφάνους , Γοργίου συνθέτουν τη συλλογή των testimonia στη δήλωση του Διογένη Λαέρτιου ότι ο Ξενοφάνης `` έγραψε σε επικό μέτρο , ελεγειακό και ιαμβικό '' .
Οι αρχαίοι συγγραφείς αναφέρονται σε διάφορες συνθέσεις του , τις οποίες ονομάζουν σιλλούς ή σάτιρες .
Τρεις πρόσφατες πηγές αποδίδουν στον Ξενοφάνη ένα διδακτικό ποίημα με τίτλο Περί Φύσεως .
Απόσπασμα ποιήματος του Ξενοφάνη σώζεται στην Παλατινή Ανθολογία ( VII 120 ) .
Ο Ξενοφάνης είναι αμφισβητίας .
Αμφισβητεί τις ανθρωπομορφικές ιδιότητες , που αποδίδουν προγενέστεροί του συγγραφείς στους θεούς .
Τούτο το κάνει όχι γιατί επιθυμεί να δει τον κόσμο με το μάτι του υλιστή , αλλά γιατί θεωρεί ότι η θεότητα δεν μπορεί να έχει σχέση με τις ιδιότητες που της αποδίδουν τόσο ο Όμηρος όσο και ο Ησίοδος .
Η κριτική του στη λαϊκή θρησκεία γράφτηκε μάλλον στην Κατάνη και διασώθηκε στα αποσπάσματα B11 και B12 , όπου περιγράφονται και επικρίνονται οι ιστορίες για τους Θεούς που αφηγούνται οι επικοί ποιητές .
Ο Όμηρος και ο Ησίοδος απέδωσαν στους θεούς όλα εκείνα που σχετίζονται με τις κατηγόριες και επικρίσεις μεταξύ των ανθρώπων : την κλοπή , τη μοιχεία και την αμοιβαία εξαπάτηση . ( B11 ) ... τραγούδησαν πολυάριθμες παράνομες θείες πράξεις : κλοπή , μοιχεία , κι αμοιβαία εξαπάτηση . ( ὡς πλεῖστ ( α ) ἐφθέγξατο θεῶν ἀθεμίστια ἔργα , κλέπτειν μοιχεύειν τε καὶ ἀλλήλους απατεύειν ) ( B12 ) Η βάση της αμφισβήτησης του Ξενοφάνη για τις απόψεις των ποιητών οφείλεται στο γεγονός πως θεωρούσε ότι η σκανδαλώδης συμπεριφορά είναι ασυμβίβαστη με την καλοσύνη ή η τελειότητα , που υποτίθεται ότι κατέχει οποιαδήποτε θεία ύπαρξη .
Στα γνωστά αποσπάσματα B14,16 , ο Ξενοφάνης σχολιάζει τη γενική τάση των ανθρώπινων όντων να αντιλαμβάνονται τα θεία όντα με ανθρώπινη μορφή : Αλλά οι θνητοί υποθέτουν πως οι θεοί γεννιούνται , ότι φορούν τα ρούχα τους και έχουν φωνή και σώμα . ( B14 ) Οι Αιθίοπες λένε ότι οι θεοί τους είναι μαύροι με κοντή μύτη Οι Θράκες πως οι δικοί τους είναι γαλανομάτηδες και κοκκινοτρίχηδες . ( Αἰθίοπές τε < θεοὺς σφετέρους > σιμοὺς μέλανάς τε Θρῇκές τε γλαυκοὺς καὶ πυρρούς < φασι πέλεσθαι > ) ( B16 ) Στο απόσπασμα B15 προσθέτει και μια σατιρική νότα λέγοντας : αν τα άλογα και τα βόδια είχαν τα χέρια και μπορούσαν να ζωγραφίσουν οι θεοί τους θα ‘ μοιαζαν πολύ με άλογα και βόδια . ( ἀλλ ' εἰ χεῖρας ἔχον βόες < ἵπποι τ ' > ἠὲ λέοντες ἢ γράψαι χείρεσσι καὶ ἔργα τελεῖν ἅπερ ἄνδρες , ἵπποι μέν θ ' ἵπποισι , βόες δέ τε βουσὶν ὁμοίας [ ... ] ) Ο Ξενοφάνης ύψωσε μια διαφορετική φωνή .
Και το έκανε άλλοτε γελοιοποιώντας τον Πυθαγόρα και τον ισχυρισμό του πως στο γαύγισμα ενός σκύλου αναγνώρισε την ψυχή ενός πεθαμένου φίλου του , άλλοτε επιτιθέμενος στη μαντεία και άλλοτε αρνούμενος τις θεϊκές ιδιότητες , έτσι όπως τις κατέγραφαν οι προγενέστεροι αλλά και οι σύγχρονοί του .
Ωστόσο , είχε τη δική του -μάλλον αφαιρετική και εξευγενισμένη- άποψη για τη φύση της θεότητας .
Από όσα γνωρίζουμε , ο Ξενοφάνης ήταν ο πρώτος Έλληνας φιλόσοφος που άφησε πίσω του μια σύνθετη και συστηματική εν μέρει αφήγηση για τη φύση της θεότητας .
Στην κριτική του Ομήρου και του Ησίοδου φαίνεται η θέση του απέναντι στο γεγονός ότι φαντάζονται τους θεούς με ανθρώπινη μορφή .
Εκεί όμως που φαίνεται ξεκάθαρα η θέση του , ιδιαίτερα προωθημένη για την εποχή του , είναι ο χαρακτηρισμός της φύσης της θεότητας που γίνεται στα αποσπάσματα B 23-26 και κυρίως στο B 23 : Ένας θεός μέγιστος μεταξύ των θεών και των ανθρώπων .
Καθόλου δε μοιάζει με τους θνητούς στο σώμα ή τη σκέψη.Αν και τούτη η παρατήρηση αντιμετωπίζεται συχνά συχνά ως πρωτοποριακή έκφραση του μονοθεϊσμού , μάλλον ο Ξενοφάνης επεδίωξε να δώσει έμφαση όχι στον έναν Θεό αλλά μάλλον στον « ένα » μέγιστο Θεό , άποψη που συναντάμε και στην Ιλιάδα του Ομήρου .
Αυτός ο ένας θεός είναι μέγιστος ως προς την τιμή και τη δύναμη .
Το μεγαλείο της δύναμης εξηγεί στη συνέχεια το χαρακτηρισμό του θείου ως διορατικού και συνειδητού σε όλα τα μέρη του ( παντεπόπτης ) , δυνάμενου να τραντάξει όλη τη δημιουργία και μόνο με τη σκέψη του και ικανού να εκπληρώσει τα πάντα , παρόλο που το ίδιο παραμένει αμετακίνητο ( ο τα πάντα πληρών της χριστιανικής θρησκείας ) .
Ορισμένοι μεταγενέστεροι συγγραφείς αναφέρουν ότι ο Ξενοφάνης ταύτισε τον « ένα μέγιστο » θεό του με ολόκληρο τον φυσικό κόσμο , ο οποίος αναφέρεται συχνά ως « όλο » ή « όλα τα πράγματα » .
Τούτο με τη σειρά του οδήγησε σύγχρονους ερευνητές στην άποψη ότι ο Ξενοφάνης ήταν πανθεϊστής .
Αλλά αυτή η ερμηνεία των απόψεων του φιλόσοφου-ποιητή φαίνεται ασυμβίβαστη με τον ισχυρισμό του ότι « ο θεός τραντάζει όλα τα πράγματα » και ότι « όλα τα πράγματα έρχονται από τη γη και στη γη καταλήγουν τελικά » ( εις χουν απελεύσονται ) .
Υπάρχει βέβαια και η άποψη που λέει ότι γενικά οι παρατηρήσεις του Ξενοφάνη για τη φύση της θεότητας ίσως διαβάζονται καλύτερα ως έκφραση μιας παραδοσιακής ελληνικής ευσέβειας , η οποία αναζητά την τελειότητα και τον υψηλότερο σεβασμό για τη θεϊκή οντότητα . Όλα αυτά ερμηνεύονται καλύτερα , αν λάβουμε υπόψιν μας ότι ο Ξενοφάνης γνώριζε καλά τις διδασκαλίες των Μιλήσιων φιλοσόφων-επιστημόνων ( του Θαλή , του Αναξίμανδρου και του Αναξιμένη ) και επεδίωξε να τις βελτιώσει .
Ενώ πολλές από τις λεπτομέρειες των επιστημονικών « απόψεών » του παραμένουν σκοτεινές , το εύρος και η εσωτερική συνοχή των ενδιαφερόντων του τον ανάγουν σε σημαντική μορφή για την ανάπτυξη της επιστημονικής θεωρίας των Ιώνων φιλοσόφων .
Τόσο ο Στοβαίος , όσο και ο Ολυμπιόδωρος , θεωρούν πως είναι δική του η άποψη της γης ως αρχής ή « πρώτης αρχής » όλων των πραγμάτων .
Σε αυτή την απόδοση ο Γαληνός προσθέτει και το « ύδωρ » , καθώς στον Ξενοφάνη αποδίδεται ο ορισμός της ψυχής ως μείγματος γης και νερού .
Εδώ ο φιλόσοφος ορίζει ως αρχή του κόσμου και ως αντανάκλαση αυτής της αρχής μέσα στην ανθρώπινη ψυχή δύο στοιχεία , που μπορούν να αναμειχθούν σε πολλές διαφορετικές ποσότητες , παράγοντας διαφορετικές ποιότητες μιγμάτων .
Ο μέγιστος θεός του , η αντανάκλασή του στην ψυχή του ανθρώπινου γένους και η φυσική ύπαρξη , επίσης καμωμένη από γη και νερό , παράγουν μια τριπλή ενότητα -θεός , άνθρωπος , φυσικός κόσμος- ένα ολοκληρωμένο οικοδόμημα με εσωτερική συνοχή και αλληλοσυνδέσεις .
Οι απόψεις του διαμορφώνουν έναν χάρτη , έναν οδοδείκτη , που μπορεί να οδηγήσει με ασφάλεια από το ανθρώπινο στο υπερανθρώπινο και τανάπαλιν .
Από αυτή την άποψη θεωρούμενος , ο σεβασμός του Ξενοφάνη δεν κατευθύνεται μόνο στη θεότητα , αλλά σε όλη την εικόνα του δημιουργημένου κόσμου .
Αυτός είναι ο λόγος για τον οποίο δείχνει μεγάλο ενδιαφέρον για τα φαινόμενα του κόσμου , ίδια με εκείνα που διερεύνησαν πριν από αυτόν οι Μιλήσιοι φιλόσοφοι .
Σε διασωζόμενα αποσπάσματα ( B 28 ) παρουσιάζει μια άποψη της φύσης και της έκτασης των γήινων βαθών .
Στο B 30 προσδιορίζει τη θάλασσα ως πηγή σύννεφων , αέρα , και βροχής ( μια πρώιμη παρατήρηση πάνω στον κύκλο του νερού ) .
Στο B 32 υπάρχουν σχόλια για τη φύση της Ίριδας ( ουράνιο τόξο ) .
Στο B 37 σημειώνει την παρουσία ύδατος στις σπηλιές , ενώ στα B39 και 40 αναφέρει τις « κερασιές » και τους « βατράχους » .
Στα A 38-45 συζητά τα διάφορα αστρονομικά φαινόμενα , ενώ στο A 48 δείχνει ενδιαφέρον για τις περιοδικές ηφαιστειακές εκρήξεις στη Σικελία .
Ο Ιππόλυτος αποδίδει στον Ξενοφάνη ( A 33 ) τη θεωρία των εναλλασσόμενων περιόδων παγκόσμιας πλημμύρας και ξηρασίας , που εμπνεύστηκε , τουλάχιστον εν μέρει , από την ανακάλυψη απολιθωμάτων θαλάσσιων οργανισμών στην ηπειρωτική γη . Άσχετα αν ταξίδεψε ή όχι ο ίδιος στις Συρακούσες , την Πάρο και τη Μάλτα , όπου βρέθηκαν αυτά τα απολιθώματα , η χρήση των πληροφοριών του ως βάση για την ερμηνεία των φαινομένων εισάγει τον σημαντικό παράγοντα της επιτόπιας έρευνας .
Πολλές μαρτυρίες ( testimonia ) δείχνουν το ενδιαφέρον του φιλόσοφου για τα μετεωρολογικά και αστρονομικά φαινόμενα .
Σημαντικός θεωρείται ο ισχυρισμός του ότι τα σύννεφα ή οι νεφελοειδείς ουσίες διαδραματίζουν βασικό ρόλο σε πολλά φυσικά φαινόμενα .
Σύμφωνα με τον Διογένη Λαέρτιο , ο Ξενοφάνης « λέει ότι ... τα σύννεφα διαμορφώνονται από τον ατμό του ήλιου -δηλαδή είναι ατμός που προκαλείται από τη θερμότητα των ακτίνων του ήλιου- που αυξάνονται και ανυψώνονται στον περιβάλλοντα αέρα » ( Α1.24-5 ) .
Ο Αέτιος με τη σειρά του παραθέτει μια παρόμοια περιγραφή : ( Ο Ξενοφάνης λέει ότι ) τα πράγματα στους ουρανούς εμφανίζονται μέσω της θερμότητας του ήλιου ως αρχικής αιτίας . Όταν η υγρασία αποχωρίζεται από τη θάλασσα , το γλυκό τμήμα της μετατρέπεται σε υδρονεφώσεις , δημιουργεί τα σύννεφα και ξανακυλά προς τα κάτω με τη βροχόπτωση , εξαιτίας της συμπίεσης , και υγροποιεί τους ανέμους ( ο κύκλος του νερού ) .
Το B 30 μας δίνει περίπου την ίδια άποψη , αλλά με τα λόγια του ίδιου του Ξενοφάνη : Η θάλασσα είναι η πηγή ύδατος και του ανέμου , Γιατί δίχως τη μεγάλη θάλασσα , δε θα υπήρχε άνεμος Μήτε τα ρεύματα των ποταμών , ούτε τα όμβρια ύδατα από από τον ουρανό Η μεγάλη θάλασσα είναι ο γεννήτορας των σύννεφων , των ανέμων και των ποταμών.Τα σύννεφα , λοιπόν , είναι τα μέσα της επιστημονικής ερμηνείας .
Είναι οντότητες ρευστές ανάμεσα στη στερεά και την αέρια κατάσταση και έτσι μπορούν να συνδεθούν με υγρά , στερεά και αέρια διαφόρων ειδών .
Δεδομένου μάλιστα ότι καταλαμβάνουν μια μεγάλη περιοχή ανάμεσα στη γη και τον ουρανό , συνδέουν τις δύο βασικές ουσίες της γης και του ύδατος με πολλά αστρονομικά φαινόμενα . Ένα άλλο σημαντικό χαρακτηριστικό γνώρισμα της νεφοκεντρικής προσέγγισης του Ξενοφάνη στην κατανόηση των φυσικών φαινομένων είναι η εφαρμογή αυτής της θεωρίας σε ένα σύνολο φαινομένων , που συνδέονται άμεσα με παραδοσιακές θρησκευτικές πεποιθήσεις .
Για το ακροατήριο του Ξενοφάνη η αναφορά του Ομήρου ( Ιλιάδα Β 786 ) ή του Ησίοδου ( Θεογονία 780 ) στην Ίριδα , τη θεά αγγελιαφόρο και ένα σύνολο ατμοσφαιρικών φαινομένων , είναι οιωνοί ή σημάδια της πρόθεσης των θείων όντων .
Για τον ποιητή όμως είναι απλώς ένα πορφυρό , πράσινο , κίτρινο σύννεφο . Ίσως δεν είναι δυνατόν να βρούμε στην προσωκρατική φιλοσοφία σαφέστερη έκφραση του χαρακτήρα της διανοητικής επανάστασης των Ιώνων φιλοσόφων .
Ο Ξενοφάνης στερεί από τους θεούς την ανθρώπινη μορφή και την ανθρώπινη ένδυση .
Τους τοποθετεί σε μια απόμακρη θέση στον ουρανό και αφαιρεί από τα φυσικά φαινόμενα όλα τα απομεινάρια της θρησκευτικής ή πνευματικής σημασίας .
Η απομυθοποίηση απολογισμός των φυσικών φαινομένων είναι το λογικό συμπλήρωμα στον λεπτομερή απολογισμό του για τη θεία φύση .
Πολλοί μεταγενέστεροι συγγραφείς προσδιόρισαν τον Ξενοφάνη ως δάσκαλο του Παρμενίδη και ιδρυτή της ελεατικής σχολής των φιλοσόφων εξαιτίας της άποψής του ότι , παρά την πολλαπλότητα των μορφών , υπάρχει ένα ακίνητο , αμετάβλητο και αιώνιο « ένα » .
Τούτη η άποψη για τον Ξενοφάνη είναι στηριγμένη κατά ένα μεγάλο μέρος στην αναφορά του Πλάτωνα για την « ελεατική φυλή μας , που ξεκινά από τον Ξενοφάνη και ακόμα νωρίτερα » ( Σοφ . 242d ) και την παρατήρηση του Αριστοτέλη ότι « ... όσον αφορά ολόκληρο τον κόσμο , λέει ότι αυτός είναι ο θεός '' ( Mετα .
A5 , 986b18 ) . Όμως , ο Ξενοφάνης που μας μιλά στα επιζήσαντα αποσπάσματά του είναι ένας συνδυασμός ραψωδού , κοινωνικού κριτικού , θρησκευτικού δασκάλου και οξυδερκούς σπουδαστή της φύσης .