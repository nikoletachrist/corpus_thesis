Η ιδέα του αναβίωσε για λίγο κατά την δεκαετία του 1930 από έναν Ελβετό ωρολογοποιό , καθώς και από τον Γερμανικό και το Γαλλικό στρατό σύμφωνα με πληροφορίες .
Αν και εκμεταλλεύθηκαν τα πολεμικά περιστέρια κατά κόρον κατά τη διάρκεια του Β ' Παγκοσμίου Πολέμου , είναι αβέβαιο ως ποιον βαθμό χρησιμοποιήθηκαν άλλα πτηνά κατά την αναγνώριση από αέρος , ή αν υπήρξαν καν .
Η Κεντρική Υπηρεσία Πληροφοριών ( CIA ) των Ηνωμένων Πολιτειών δημιούργησε αργότερα μια κάμερα που την τροφοδοτούσε με ενέργεια μια μπαταρία , ειδικά σχεδιασμένη για κατασκοπευτική φωτογράφιση του εχθρού από τα περιστέρια , όμως οι ακριβείς λεπτομέρειες της χρήσης της παραμένουν εμπιστευτικές .
Η κατασκευή μιας επαρκούς , μικρής και ελαφριάς φωτογραφικής μηχανής , καθώς και η εκπαίδευση και χειραγώγηση των πτηνών να μεταφέρουν τα απαιτούμενα βάρη , παρουσίασε μεγάλες προκλήσεις , όπως και ο περιορισμένος έλεγχος της θέσης των περιστεριών , του προσανατολισμού τους και της ταχύτητάς τους κατά τη λήψη των φωτογραφιών .
Στα 2004 , το τηλεοπτικό δίκτυο BBC ( British Broadcasting Corporation ) τοποθέτησε τηλεοπτικές κάμερες μινιατούρες σε γεράκια και διπλοσάινα για να αποκτήσει ζωντανά στιγμιότυπα .
Σήμερα κάποιοι ενθουσιώδεις ερευνητές και καλλιτέχνες κάνουν χρήση των crittercams ( οργάνων μέτρησης θέσης , επιτάχυνσης , θερμοκρασίας κλπ που εμπεριέχουν και μικρή κάμερα ) που τοποθετούνται σε διάφορα είδη ζώων .
Οι πρώτες αεροφωτογραφίες τραβήχτηκαν το 1858 από τον Ναντάρ ( Nadar ) , έναν αεροναύτη , ενώ στον Τζέιμς Γουάλας Μπλακ ( James Wallace Black ) αποδίδονται οι παλαιότερες αεροφωτογραφίες που έχουν διασωθεί , το 1860 , επίσης τραβηγμένες από αερόστατο .
Η πρόοδος στο τομέα των φωτογραφικών εξελίξεων συνεχιζόταν , ώσπου στα τέλη του 19ου αιώνα μερικοί πρωτοπόροι τοποθέτησαν κάμερες σε μη επανδρωμένα ιπτάμενα αντικείμενα .
Στα τέλη της δεκαετίας του 1880 , ο Άρθουρ Μπατούτ ( Arthur Batut ) πειραματίστηκε με την αεροφωτογραφία με τη χρήση χαρταετού .
Πολλοί τον ακολούθησαν , και οι φωτογραφίες υψηλής ευκρίνειας της Βοστώνης που τράβηξε ο Γουίλιαμ Άμπνερ Έντυ ( William Abner Eddy ) στα 1896 τον έκαναν διάσημο .
Ο Αμεντέ Ντενίζ ( Amédée Denisse , Γάλλος φωτογράφος , εικονογράφος , πυροτεχνουργός και ευρεσιτέχνης ) εξόπλισε έναν πύραυλο με κάμερα και αλεξίπτωτο το 1888 , κι ο Άλφρεντ Νόμπελ ( Alfred Nobel ) επίσης χρησιμοποίησε τη αεροφωτογράφηση με τη χρήση πυραύλου στα 1897 .
Τα οικόσιτα περιστέρια χρησιμοποιούνταν κατά κόρον κατά τη περίοδο του 19ου και 20ου αιώνα μ.Χ. , τόσο για χρήση στο πολιτικό ταχυδρομείο περιστεριών όσο και στο πολεμικό ταχυδρομείο περιστεριών .
Κατά τη διάρκεια του Φραγκο-Πρωσικού Πολέμου του 1870 , το τότε περιβόητο ταχυδρομείο περιστεριών του Παρισίου μετέφερε έως και 50 000 τηλεγραφήματα σε μορφή μικροφίλμ ανά πτήση από την Τουρς έως και την πολιορκημένη πρωτεύουσα .
Στο σύνολο , 150000 ατομικά προσωπικά τηλεγραφήματα και κρατικά δέματα στάλθηκαν .
Σε ένα πείραμα του 1889 που διεξήχθη στoν Τεχνικό Σύλλογο της Αυτοκρατορικής Ρωσίας στην Αγία Πετρούπολη , ο επικεφαλής του σώματος των Ρώσων αεροναυπηγών τράβηξε αεροφωτογραφίες από ένα μπαλόνι κι έστειλε το εμφανισμένο αρνητικό φιλμ κολλωδίου πίσω στο έδαφος χρησιμοποιώντας ένα ταχυδρομικό περιστέρι .
Στα 1903 ο Γιούλιους Νόιμπρονερ , Γερμανός φαρμακοποιός στη πόλη Κρόνμπεργκ κοντά στη Φρανκφούρτη , αποφάσισε να συνεχίσει μια πρακτική που ξεκίνησε ο πατέρας του μισό αιώνα νωρίτερα και έλαβε συνταγογράφηση από ένα σανατόριο στην κοντινή πόλη Φάλκενσταϊν με ταχυδρομικά περιστέρια , ( το ταχυδρομείο περιστεριών έκλεισε τρία χρόνια αφού έκλεισε και το σανατόριο ) .
Παρέδιδε φάρμακα που ήταν επείγοντα , βάρους έως και 75 γραμμαρίων ( 2,6 ουγγιών ) χρησιμοποιώντας την ίδια μέθοδο , τοποθετώντας κάποια από τα περιστέρια του στον χονδρέμπορό του στη Φρανκφούρτη ώστε να βγάλει κέρδος ο ίδιος από τις άμεσες παραδόσεις . Όταν ένα από τα περιστέρια του έχασε τον προσανατολισμό του μέσα στην ομίχλη και μυστηριωδώς κατέληξε , καλοταϊσμένο , τέσσερις βδομάδες αργότερα , στον τελικό προορισμό του , ο Νόιμπρονερ εμπνεύστηκε από την ιδέα να τα εξοπλίσει με αυτόματες μηχανές που θα κατέγραφαν τη διαδρομή τους .
Αυτή η σκέψη τον οδήγησε να ενσωματώσει τα δύο του χόμπι σε ένα νέο « διπλό σπορ » που θα συνδύαζε την αγάπη του για τα ταχυδρομικά περιστέρια και την ερασιτεχνική φωτογράφηση .
Αργότερα ο Νόιμπρονερ έμαθε ότι το περιστέρι του το είχε υπό την προστασία του ένας σεφ εστιατορίου στη πόλη Βισμπάντεν .
Αφού κατάφερε επιτυχώς να δοκιμάσει ρολόι με φωτογραφική μηχανή τύπου Τίκα ( Ticka ) σε τραίνο ενώ εκείνος βρισκόταν πάνω σε έλκηθρο , , ο Νόιμπρονερ άρχισε τη κατασκευή μιας ελαφριάς φωτογραφικής μηχανής που θα μπορούσε να εφαρμόει στον θώρακα ενός περιστεριού με τη βοήθεια ιμάντων και μιας αλουμινένιας πλάκας .
Χρησιμοποιώντας μοντέλα ξύλινων φωτογραφικών μηχανών που ζύγιζαν από 30 έως και 75 γραμμάρια ( 1,1 έως 2,6 ουγγιές ) , τα περιστέρια εκπαιδεύονταν τη μεταφορά του φορτίου τους .
Για να γίνει η λήψη της αεροφωτογραφίας , ο Νόιμπρονερ μετέφερε ένα ταχυδρομικό περιστέρι σε μια τοποθεσία έως και 100 χιλιόμετρα ( 60 μίλια ) μακριά από τον περιστερώνα του , όπου τού τοποθετούσε τη φωτογραφική μηχανή και το απελευθέρωνε .
Το πουλί , που ήξερε ότι θα το απελευθέρωναν από το φορτίο του , πετούσε ως τον περιστερώνα σε ευθεία πορεία , σε ύψος 50 έως 100 μέτρων ( 160 έως 330 πόδια ) . Ένα πνευματικό σύστημα στη φωτογραφική μηχανή έλεγχε τη χρονοκαθυστέρηση πριν τη λήψη της αεροφωτογραφίας .
Για να διευκολυνθεί το περιστέρι που είχε επιφορτιστεί το έργο , ο περιστερώνας είχε ένα ευρύ χώρο προσγείωσης και μεγάλη οπή εισόδου .
Σύμφωνα με τον Νόιμπρονερ , υπήρχαν περίπου καμιά ντουζίνα διαφορετικά μοντέλα αυτής της κάμερας . Έως τα 1907 είχε επιτύχει επαρκώς για να δηλώσει για άδεια ευρεσιτεχνίας .
Αρχικώς , η μέθοδος του με τίτλο « Μέθοδοι και Μέσα για μια Φωτογράφηση Τοπίων από Ψηλά » απορρίφθηκε από το γερμανικό γραφείο ευρεσιτεχνίας ως μη εφαρμόσιμη , αλλά αφού έγινε παρουσίαση πιστοποιημένων φωτογραφιών του χορηγήθηκε η άδεια το Δεκέμβριο του 1908 .
Η αρχική απόρριψη βασίστηκε στη παρανόηση σχετικά με τη πτητική ικανότητα των οικόσιτων περιστεριών .
Η νέα τεχνολογία έγινε ευρύτερα γνωστή μέσω της συμμετοχής του Νόιμπρονερ στη Διεθνή Φωτογραφική Έκθεση της Δρέσδης του 1909 , καθώς και στη Διεθνή Έκθεση Αεροπορίας στη Φρανκφούρτη στα 1909 .
Οι θεατές που έφταναν στη Δρέσδη μπορούσαν να δουν την άφιξη των περιστεριών , καθώς και τις αεροφωτογραφίες που έφερναν πίσω μαζί τους και τις μετέτρεπαν σε καρτ-ποστάλ .
Οι φωτογραφίες του Νόιμπρονερ κέρδισαν βραβεία τόσο στη Δρέσδη όσο και στη Διεθνή Έκθεση Paris Air Show του 1910 και 1911 .
Μια φωτογραφία του Σλώσοτελ Κρόνμπεργκ ( Schlosshotel Kronberg , που τότε το αποκαλούσαν Σλως Φρίντριχσωφ , κατά τον ιδιοκτήτη του Κάιζερ Φρίντριχ ) έγινε διάσημο επειδή κατά τύχη περιλάμβανε και την άκρη των φτερών του φωτογράφου .
Το εδειχναν στις γερμανικές αίθουσες του κινηματογράφου ως δείγμα παράβασης απορρήτου ως μέρος του εβδομαδιαίων Επίκαιρων του 1929 .
Σε ένα μικρό εγχειρίδιο που εκδόθηκε στα 1909 , ο Νόιμπρονερ περιέγραφε πέντε μοντέλα φωτογραφικών μηχανών : Σε ένα φυλλάδιο που κυκλοφόρησε στα 1920 , ο Νόιμπρονερ περιέγραφε το τελευταίο του μοντέλο ως κάτι που ζύγιζε λίγο περισσότερο από 40 γραμμάρια ( 1,4 ουγγιά ) και που ήταν σε θέση να « τραβήξει » έως και 12 λήψεις .
Στα 2007 , ένας ερευνητής παρατήρησε ότι πολύ λίγες τεχνικές πληροφορίες είναι διαθέσιμες σχετικά με τους φακούς , τα κλείστρα , και τη ταχύτητα του φωτογραφικού μέσου , αλλά ανέφερε ότι ο Νόιμπρονερ απέκτησε το φιλμ για τη πανοραμική φωτογραφική μηχανή του από την εταιρεία Άντοξ ( ADOX , η πρώτη κατασκευάστρια εταιρεία φωτογραφικών υλικών στο κόσμο ) .
Για αυτή τη φωτογραφική μηχανή υπολόγισε μία ταχύτητα φιλμ με ISO 25/15° – 40/17° και μια ταχύτητα κλείστρου 1/60 s – 1/100 s.
Το φιλμ κόπηκε σε μέγεθος φορμά 3Χ6 ( 30 χιλιοστά × 60 χιλιοστά ) και του δόθηκε κλίση σε σχήμα κοίλου για να αποφευχθεί όποια άσκοπη παραμόρφωση εξαιτίας της ημι-κυκλικής κίνησης των φακών .
Κατά το 1920 ο Νόιμπρονερ ανακάλυψε ότι δέκα χρόνια σκληρής εργασίας και ενός σημαντικού ποσού εξόδων είχαν τελικά αποδώσει μόνο στο να καταφέρει να δει το όνομα του σε διάφορες εγκυκλοπαίδειες και την ικανοποίηση ότι μια δευτερευούσης σημασίας τεχνολογία , ο κινητός περιστερώνας ( που περιγράφεται παρακάτω ) , είχε αποδείξει την αξία του στο πεδίο της μάχης .
Η πανοραμική φωτογραφική μηχανή του Νόιμπρονερ εκτίθεται στο Γερμανικό Μουσείο Τεχνολογίας ( https : //web.archive.org/web/20160918174414/http : //www.sdtb.de/English.122.0.html ) στο Βερολίνο και στο Ντόιτζες Μουσέουμ ( Deutsches Museum ) στο Μόναχο .
Η ανακάλυψη του Νόιμπρονερ είχε τελειοποιηθεί μόνο εν μέρη , με τη προοπτική στρατιωτικών εφαρμογών .
Εκείνη τη περίοδο η αναγνώριση μέσω φωτογραφικών εναέριων μέσων ήταν εφικτή μεν αλλά δυσκίνητη , καθώς περιλάμβανε μπαλόνια , χαρταετούς ή πυραύλους .
Οι Αδελφοί Ράιτ είχαν καταφέρει μια επιτυχή πτήση στα 1903 , παρουσιάζοντας νέες δυνατότητες , και αεροσκάφη επιτήρησης είχαν παρουσιαστεί και τελειοποιηθεί κατά τον Α ' Παγκόσμιο Πόλεμο .
Η φωτογράφηση που βασιζόνταν όμως σε περιστέρια , παρ'όλες τις δυσκολίες πρακτικής εφαρμογής , υποσχόνταν να παρέχει συμπληρωματικές , λεπτομερής φωτογραφίες από χαμηλά ύψη .
Το Πρωσικό Υπουργείο Πολέμου έδειξε ενδιαφέρον , αλλά κάποιος αρχικός ενδοιασμός μπορούσε να αποφευχθεί με μια σειρά από επιτυχής επιδείξεις .
Τα περιστέρια αποδείχθηκαν αρκετά αδιάφορα στις εκρήξεις , αλλά κατά τη διάρκεια της μάχης ένας περιστερώνας μπορεί να χρειαζόταν να μετακινηθεί , και να χρειαζόνταν λίγος χρόνος για τα περιστέρια ώσπου να προσανατολιστούν στη νέα τους θέση .
Το πρόβλημα του να κάνεις τα οικόσιτα περιστέρια να αποδεχτούν έναν μετατοπισμένο περιστερώνα με το ελάχιστο που θα απαιτηθεί για επανεκπαίδευση είχε αντιμετωπιστεί με κάποια επιτυχία από τον ιταλικό στρατό γύρω στα 1880 , ο Γάλλος λοχαγός Ρεϋνώ ( Reynaud ) έλυσε αυτό το πρόβλημα με το να μεγαλώνει τα μικρά περιστέρια σε έναν περιοδεύοντα περιστερώνα .
Δεν υπάρχει κάποια ένδειξη ότι ο Νόιμπρονερ γνώριζε αυτή τη δουλειά , αλλά σίγουρα γνώριζε ότι θα μπορούσε να δοθεί κάποια λύση καθώς είχε ακούσει για έναν πλανόδιο εργάτη που απασχολούνταν σε πανηγύρια και ήταν θαυμαστής των περιστεριών κι είχε ένα περιστερώνα στο τροχόσπιτο του .
Στις εκθέσεις του 1909 στη Δρέσδη και τη Φραγκφούρτη παρουσίασε ένα μικρό αμαξίδιο που συνδίαζε ένα σκοτεινό θάλαμο με ένα κινητό περιστερώνα σε φανταχτερά χρώματα .
Μετά από μήνες επίπονης εργασίας εκπαίδευσε τα νεαρά περιστέρια να επιστρέφουν στον περιστερώνα ακόμα κι αν είχε μετακινηθεί .
Στα 1912 ο Νόιμπρονερ είχε ολοκληρώσει το έργο του ( που είχε ορίσει στα 1909 ) να φωτογραφήσει τις εργασίες κοντά στη λίμνη Τεγκέλ χρησιμοποιώντας μόνο το κινητό του περιστερώνα .
Περίπου 10 χρόνια διαπραγματεύσεων είχαν προγραμματιστεί να λάβουν τέλος τον Αύγουστο του 1914 με ένα πρακτικό τεστ σε μια μανούβρα στο Στρασβούργο , που ακολουθήθηκε από μια κατάσχεση της εφεύρεσης από το κράτος . Όλα τα παραπάνω σχέδια ανατράπηκαν από το ξέσπασμα του πολέμου .
Ο Νόιμπρονερ έπρεπε να παρέχει όλα του τα περιστέρια και τον εξοπλισμό στο στρατό , που τα δοκίμασε στο πεδίο των μαχών με ικανοποιητικά αποτελέσματα , αλλά χωρίς να υιοθετήσει τη τεχνική αυτή πιό ευρέως .
Αντιθέτως , κάτω από το πρίσμα των νέων συνθηκών που προκαλούσαν οι φθορές του πολέμου , τα πολεμικά περιστέρια στο ρόλο των ταχυδρομικών περιστεριών γνώρισαν άνθιση .
Ο κινητός περιστερώνας του Νόιμπρονερ βρήκε το δρόμο του ως τη Μάχη του Βερντούν , όπου αποδείχτηκε να έχει τέτοιο σημείο υπεροχής ώστε να χρησιμοποιηθεί σε μεγαλύτερη έκταση στη Μάχη του Σομμέ .
Μετά το πόλεμο , το Υπουργείο Πολέμου αποκρίθηκε στο αίτημα του Νόιμπρονερ ότι η χρήση περιστεριών για εναέρια φωτογράφηση δεν είχε κάποια στρατιωτική αξία και περαιτέρω πειράματα δεν μπορούσαν να δικαιολογηθούν .
Το Διεθνές Μουσείο Κατασκοπίας στη Ουάσινγκτον έχει ένα μικρό δωμάτιο αφιερωμένο στα ταχυδρομικά περιστέρια και τη φωτογράφηση με περιστέρια κατά το Α ' Παγκόσμιο Πόλεμο .
Παρά την επίσημη θέση του Υπουργείου Πολέμου αμέσως μετά το τέλος του Α ' Παγκοσμίου Πολέμου , το 1932 αναφέρθηκε ότι ο γερμανικός στρατός εκπαίδευε περιστέρια για να φωτογραφίζουν , κι ότι οι γερμανικές κάμερες των περιστεριών ήταν σε θέση για 200 λήψεις ανά πτήση .
Την ίδια χρονιά , οι Γάλλοι ισχυρίστηκαν ότι είχαν αναπτύξει φωτογραφικές μηχανές για περιστέρια , καθώς και μία μέθοδο για να απελευθερώνουν τα περιστέρια πίσω από τις εχθρικές γραμμές από εκπαιδευμένα σκυλιά .
Παρ'όλο που πολεμικά περιστέρια και κινητοί περιστερώνες χρησιμοποιήθηκαν ευρύτατα κατά τη διάρκεια του Β ' Παγκοσμίου Πολέμου , είναι ασαφές σε ποιά έκταση χρησιμοποιήθηκαν για αεροφωτογράφηση .
Σύμφωνα με μία αναφορά του 1942 , ο Σοβιετικός στρατός ανακάλυψε εγκαταλελειμμένα φορτηγά με κάμερες περιστεριών που μπορούσαν να « τραβήξουν » φωτογραφίες ανά πέντε λεπτά , καθώς και σκυλιά εκπαιδευμένα να μεταφέρουν περιστέρια σε καλάθια .
Στη πλευρά των Συμμάχων , αναφέρεται ότι μέχρι και τα τέλη του 1943 το Αμερικανικό Σώμα Σημάτων και Διακριτικών ( the American Signal Corps ) ήταν εν γνώση της πιθανότητας του να υιοθετήσει τη τεχνική .
Είναι βέβαιο , παρ'όλ'αυτά , ότι κατά τη διάρκεια του Β ' Παγκοσμίου Πολέμου η φωτογράφηση με περιστέρια παρουσιάστηκε στους γερμανικούς παιδικούς σταθμούς με τη μορφή παιχνιδιού .
Από τις αρχές του 1935 αυτές οι παιδικές μικρογραφίες παιχνίδι παρήχθησαν υπό τη γενική φίρμα Ελαστολίνη ( Elastolin ) , ενώ κάποιες από αυτές απεικονίζουν σαν βασική ιδέα μοτίφ προ του 1918 με εκσυγχρονισμένη ομοιομορφία , σταδιακά παρουσιάζοντας ένα λοχαγό του παραπάνω Σώματος με ένα σκύλο που μεταφέρει ένα περιστέρι .
Το φιγουρίνι αντιπροσωπεύει ένα στρατιώτη έτοιμο να απελευθερώσει ένα περιστέρι που μεταφέρει μία υπερμεγέθη κάμερα περιστεριού .
Χάρη σε έρευνα που διεξήχθη από το Ελβετικό Μουσείο Φωτογραφικής Μηχανής ( Musée suisse de l'appareil photographique ) στο Βεβέ , γνωρίζουμε περισσότερα για τις φωτογραφικές μηχανές των περιστεριών που ανέπτυξε την ίδια περίοδο ο Ελβετός ωρολογοποιός Κριστιάν Αντριάν Μισέλ ( Christian Adrian Michel , 1912–1980 ) στη Βάλδη .
Είχε τοποθετηθεί στην υπηρεσία των ταχυδρομικών περιστεριών του Ελβετικού Στρατού το 1931 , και το 1933 άρχισε να εργάζεται στην ιδέα του να προσαρμόσει τη πανοραμική φωτογραφική μηχανή του Νόιμπρονερ στο φιλμ των 16 χιλιοστών , βελτιώνοντας το με ένα μηχανισμό που έλεγχε τη καθυστέρηση πριν τη πρώτη έκθεση και τη μετακίνηση του φιλμ από έκθεση σε έκθεση .
Η φωτογραφική μηχανή του Μισέλ έλαβε δίπλωμα ευρεσιτεχνίας στα 1937 , ζύγιζε μόλις 70 γραμμάρια ( 2,5 ούγιες ) , κι ίσως υπήρξε και η πρώτη που διέθετε χρονόμετρο που το ενεργοποιούσε ωρολογιακός μηχανισμός .
Το σχέδιο που είχε κατά νου ο Μισέλ , να πουλήσει τη κάμερα του στον Ελβετικό Στρατό , απέτυχε , και στάθηκε αδύνατον να βρει κατασκευαστή που να τη παρήγαγε σε ποσότητα .
Τελικά μόνο 100 κομμάτια από τη φωτογραφική του μηχανή παρήχθησαν .
Μετά το ξέσπασμα του Β ' Παγκοσμίου Πολέμου ο Μισέλ « πατένταρε » μια οβίδα και μια ιπποσκευή για τη μεταφορά αντικειμένων με ταχυδρομικά περιστέρια όπως ρολά φιλμ .