Οι παλαιότερες γνωστές λογοτεχνικές πηγές είναι τα δύο έπη , η Ιλιάδα και η Οδύσσεια του Ομήρου ( 8ος αιώνας π.Χ . ) , που είναι αφιερωμένα στα γεγονότα του Τρωικού πολέμου και στις περιπέτειες του Οδυσσέα που ακολούθησαν .
Θεωρούνται επίσης κατ'εξοχήν πολύτιμη πηγή στοιχείων τα ποιητικά έργα του Ησίοδου ( 8ος αιώνας π.Χ . ) , η Θεογονία και τα Έργα και Ημέραι , που αναφέρονται στην αρχαία ελληνική αντίληψη για την δημιουργία του κόσμου , την διαδοχή των θείων κυβερνητών , τη διαδοχή των ανθρώπινων εποχών , την προέλευση του ανθρώπινου δράματος και των θυσιαστικών πρακτικών .
Διάφοροι μύθοι έχουν επίσης συντηρηθεί από τους ομηρικούς ύμνους , τμήματα ποιημάτων του επικού κύκλου , λυρικά ποιήματα , έργα τραγωδών του 5ου αιώνα π.Χ. , γραφές των μελετητών και των ποιητών της ελληνιστικής περιόδου και κείμενα από συγγραφείς των ρωμαϊκών χρόνων , όπως του Πλούταρχου και του Παυσανία .
Τα μνημειακά στοιχεία στις Μυκήνες και τη Μινωική Κρήτη βοήθησαν στην επίλυση πολλών ερωτημάτων που προέκυπταν από τα ομηρικά έπη και χορήγησαν αρχαιολογικές αποδείξεις για πολλές από τις μυθολογικές λεπτομέρειες που αφορούν τους Θεούς και τους ήρωες .
Η ελληνική μυθολογία απεικονίστηκε επίσης σε χειροποίητα αντικείμενα .
Η αγγειοπλαστική του 8ου αιώνα π.Χ απεικονίζει σκηνές από τον τρωικό κύκλο , καθώς επίσης και τις περιπέτειες του Ηρακλή .
Στην αρχαϊκή , κλασσική και ελληνιστική περίοδο , οι ομηρικές και διάφορες άλλες μυθολογικές σκηνές συμπληρώνουν τα υπάρχοντα λογοτεχνικά στοιχεία .
Η ελληνική μυθολογία έχει ουσιώδη επιρροή στον δυτικό πολιτισμό γενικότερα , στην φιλοσοφία του , στην ιστορία του , στην πολιτική του , στις τέχνες και στη λογοτεχνία του και θεωρείται βασικό στοιχείο της δυτικής κληρονομιάς .
Αποτελεί δε μέρος της εκπαίδευσης , από νεαρή ηλικία , σε πολλές δυτικές χώρες με σημαντική ελληνομάθεια .
Ποιητές , διανοούμενοι και καλλιτέχνες από τους αρχαίους χρόνους μέχρι σήμερα έχουν αντλήσει από την ελληνική μυθολογία έμπνευση , έχουν αποδώσει σύγχρονες έννοιες και ανακαλύψει σχετικότητα με τα κλασσικά μυθολογικά θέματα και τον σύγχρονο κόσμο .
Η ελληνική μυθολογία είναι σήμερα γνωστή από την αρχαία ελληνική λογοτεχνία .
Εκτός από τις γραπτές πηγές , υπάρχουν μυθικές μορφές οπτικοποιημένες σε διάφορα μέσα που χρονολογούνται από τη γεωμετρική περίοδο ( 900-800 π.Χ . ) και έπειτα .
Η μυθική αφήγηση είναι κυρίαρχη σχεδόν σε κάθε μορφή της ελληνικής λογοτεχνίας .
Το μοναδικό μυθογραφικό εγχειρίδιο που επέζησε από την αρχαιότητα είναι η Βιβλιοθήκη του Απολλόδωρου , η οποία προσπαθεί να συνδυάσει τις αντιφατικές ιστορίες των ποιητών και να παράσχει μια ενιαία εκδοχή της παραδοσιακής ελληνικής μυθολογίας .
Μεταξύ των λογοτεχνικών πηγών , χρονολογικά πρώτα , είναι τα δύο επικά ποιήματα του Ομήρου , η Ιλιάδα και η Οδύσσεια .
Οι Ομηρικοί Ύμνοι , παρά το όνομά τους , δεν έχουν καμία σχέση με τον Όμηρο . Άλλοι ποιητές ολοκλήρωσαν τον συγκεκριμένο επικό κύκλο με μικρότερα ποιήματα , αλλά τα περισσότερα δεν έχουν σωθεί .
Ο Ησίοδος , ένας σύγχρονος του Ομήρου , καταθέτει στη Θεογονία ( προέλευση των Θεών ) την πληρέστερη καταγραφή των πρώιμων ελληνικών μύθων .
Οι μύθοι της Θεογονίας , που διαμόρφωσαν τις λαϊκές δοξασίες , διηγούνται τη δημιουργία του κόσμου , την προέλευση των Θεών , των τιτάνων , των γιγάντων και τον σχηματισμό των γενεαλογιών .
Στο Έργα και Ημέραι του Ησίοδου , ένα διδακτικό ποίημα για τη αγροτική ζωή , περιλαμβάνει επίσης τους μύθους του Προμηθέα , της Πανδώρας και των τεσσάρων εποχών .
Ο ποιητής δίνει συμβουλές ώστε να επιβιώσεις σε έναν επικίνδυνο κόσμο που καθίσταται ακόμα πιο επικίνδυνος από τους Θεούς .
Οι λυρικοί ποιητές εμπνέονταν συχνά από μύθους , αλλά η βαθμιαία επεξεργασία μετέτρεπε τα έργα σε λιγότερο αφηγηματικά και περισσότερο υπαινικτικά .
Σαν αποτέλεσμα , ο Πίνδαρος , ο Βακχυλίδης , ο Σιμωνίδης , και οι βουκολικοί ποιητές , όπως ο Θεόκριτος και ο Βίων , παρέχουν μεμονωμένα μυθολογικά γεγονότα στα έργα τους .
Απ ’ την άλλη , οι μύθοι ήταν σε περίοπτη θέση στο κλασσικό αθηναϊκό δράμα .
Οι τρεις μεγάλοι τραγικοί συγγραφείς Αισχύλος , Σοφοκλής και Ευριπίδης εμπνεύστηκαν σε πολλά έργα τους από την μυθική εποχή των ηρώων και του Τρωικού πολέμου . Έτσι πολλές από τις μεγάλες μυθικές ιστορίες ( π.χ . ο Αγαμέμνων και τα παιδιά του , ο Οιδίπους , ο Ιάσων , η Μήδεια κ.λπ . ) πήραν την κλασική μορφή τους μέσα από τραγικά θεατρικά έργα .
Και ο κωμικός θεατρικός συγγραφέας Αριστοφάνης επίσης χρησιμοποίησε τους μύθους , π.χ . στους Όρνιθες και στους Βατράχους .
Οι ιστορικοί Ηρόδοτος και Διόδωρος Σικελιώτης , και οι γεωγράφοι Παυσανίας και Στράβων , που ταξίδεψαν σε όλο τον ελληνικό κόσμο και κατέγραψαν τις ιστορίες που άκουσαν , παρέχουν τους πολυάριθμους τοπικούς μύθους , σώζοντας έτσι τις λιγότερο γνωστές εναλλακτικές εκδόσεις .
Ο Ηρόδοτος ειδικότερα , ερεύνησε τις διάφορες παραδόσεις που άκουσε και κατέληξε στις ιστορικές ή μυθολογικές ρίζες της αντιπαράθεσης μεταξύ Ελλάδας και ανατολής .
Η λογοτεχνία της Ελληνιστικής και Ρωμαϊκής εποχής , περιέχει πολλές σημαντικές λεπτομέρειες .
Σε αυτή την κατηγορία περιλαμβάνονται : Όμηρο Ησίοδος Ηρόδοτος Πίνδαρος Το Fabulae και το Astronomica του Ρωμαίου συγγραφέα Υγίνου είναι δύο σημαντικές , μη ποιητικές επιτομές της ελληνικής μυθολογίας .
Το Imagines του Φιλόστρατου του πρεσβύτερου και του νεότερου και οι περιγραφές του Καλλίστρατου , είναι άλλες δύο χρήσιμες πηγές .
Τέλος , ο χριστιανικός συγγραφέας και φιλόσοφος Αρνόβιος αναφέρει κάποιες πρακτικές λατρείας προκειμένου να τις δυσφημήσει , ενώ και διάφοροι άλλοι βυζαντινοί συγγραφείς παρέχουν σημαντικές λεπτομέρειες για μύθους , που πηγάζουν από χαμένα ελληνικά έργα . Άλλα έργα που βοήθησαν σημαντικά στη συντήρηση των μύθων είναι το λεξικό του Ησύχιου , η Σούδα , και οι πραγματείες του Ιωάννη Τζέτζη και του Ευστάθιου Θεσσαλονίκης .
Οι δευτερογενείς πηγές είναι άφθονες εξαιτίας του ιδιαίτερου ενδιαφέροντος που έδειξαν σύγχρονοι ερευνητές από όλους τους τομείς του επιστητού .
Η χρονολογική τους κατάταξη , έτσι όπως αναπτύσσεται όχι μόνον από τις ημερομηνίες γέννησης αλλά και τα ιδιαίτερα ρεύματα ερμηνευτικής που ανέπτυξαν , θα μπορούσε να έχει ως εξής : Οι αρχαιολογικές ανακάλυψεις , του Γερμανού ερασιτέχνη αρχαιολόγου Ερρίκου Σλήμαν ( 19ο αιώνα ) για τον Μυκηναϊκό πολιτισμό , και εκεινες του Βρετανού αρχαιολόγου Άρθουρ Έβανς ( 20ό αιώνα ) στην Κρήτη τού Μινωικού πολιτισμού ) , συνέβαλαν στην επιβεβαίωση πολλών στοιχείων από τα έπη του Ομήρου και παρείχαν πληροφορίες για πολλές λεπτομέρειες των μύθων , για τους θεούς και για τους ήρωες .
Δυστυχώς , τα στοιχεία για τους μύθους και τα τελετουργικά στοιχεία στις Μυκήνες και στην Μινωική Κρήτη είναι εξ ολοκλήρου μνημειακά , καθώς η Γραμμική Β χρησιμοποιούνταν κυρίως για καταγραφή καταλόγων .
Παρ΄όλα αυτά τα ονόματα των θεών και των ηρώων που είχαν ήδη αποκαλυφθεί , εξακριβώθηκαν .
Στην αγγειοπλαστική του 8ου αιώνα απεικονίζονται διάφορα μυθικά γεγονότα .
Αυτές οι οπτικές αναπαραστάσεις των μύθων είναι σημαντικές για δύο λόγους : αφ ' ενός γιατί πολλοί μύθοι αποτυπώνονταν σε αγγεία πολύ νωρίτερα απ ' ό , τι σε λογοτεχνικά έργα και , αφ ' ετέρου γιατί οι οπτικές αναπαραστάσεις αντιπροσωπεύουν μερικές φορές μύθους ή μυθικές σκηνές που δεν καταγράφονται σε οποιαδήποτε άλλη υπάρχουσα λογοτεχνική πηγή .
Για παράδειγμα , από τους δώδεκα άθλους του Ηρακλή , μόνο ο άθλος με τον Κέρβερο εμφανίζεται σε λογοτεχνικό κείμενο .
Η μυθολογία έχει αλλάξει κατά τη διάρκεια του χρόνου για να προσαρμοστεί στην εξέλιξη του ελληνικού πολιτισμού .
Οι πρώτοι κάτοικοι της βαλκανικής χερσονήσου , που ήταν γεωργικοί πληθυσμοί είχαν αποδώσει ένα πνεύμα σε κάθε φυσικό φαινόμενο .
Με την πάροδο του χρόνου , αυτά τα ασαφή πνεύματα απέκτησαν ανθρώπινη μορφή και εντάχθηκαν στην μυθολογία ως θεοί και θεές .
Κατά την κάθοδο φυλών από βόρεια , ήρθε και ένα νέο θεϊκό πάνθεον , βασισμένο στην κατάκτηση , τη δύναμη , την ανδρεία στη μάχη και τον ηρωισμό .
Παλαιότερες θεότητες του γεωργικού κόσμου αφομοιώθηκαν με ισχυρότερες ή απαξιώθηκαν πλήρως .
Οι σύγχρονοι ερευνητές αποδίδουν ερμηνείες και σύμβολα της εποχής μας στους αρχαίους ελληνικούς μύθους .
Πολλοί βλέπουν το πέρασμα από μια παλιότερη μητριαρχική κοινωνία σε μία άλλη πατριαρχική πού την διαδέχεται , μέσα από τους μύθους των Ατρειδών , των Αμαζόνων , κτλ .
Ο Σίγκμουντ Φρόυντ χρησιμοποιεί για την θεωρία του οιδιπόδειου συμπλέγματος που διατύπωσε , το όνομα του θηβαίου ήρωα . Άλλοι σήμερα αναζητούν να υπογραμμίσουν το ομοφυλόφιλο στοιχείο στην αρχαία Ελλάδα μέσα από τους μύθους της θεωρώντας ότι κατά το μέσο της αρχαϊκής περιόδου αυτοί αρχίζουν σταδιακά να προβάλλουν τις σχέσεις μεταξύ των θεών και των ηρώων , με παράλληλη ανάπτυξη της παιδεραστίας , όρος που εισάγεται περίπου το 630 π.χ .
Μέχρι το τέλος του 5ου αιώνα π.χ. , θεωρείται ότι ορισμένοι ποιητές είχαν αποδώσει έναν τουλάχιστον ερωμένο σε κάθε σημαντικό θεό , εκτός από τον Άρη , και σε πολλές θρυλικές προσωπικότητες . Ήδη υπάρχοντες μύθοι , όπως αυτός του Αχιλλέα και του Πάτροκλου , εντάχθηκαν επίσης σε ένα παρόμοιο μοτίβο .
Η διασκευή των ιστοριών της ελληνικής μυθολογίας ήταν ένα κοινό φαινόμενο , που εισήχθη αρχικά από τους αλεξανδρινούς ποιητές και συνεχίστηκε έπειτα από το σύνολο των λογοτεχνών της πρόωρης Ρωμαϊκής αυτοκρατορίας .
Το επίτευγμα της επικής ποίησης ήταν να δημιουργηθούν οι ιστορικοί κύκλοι , και κατά συνέπεια να αναπτυχθεί μια έννοια μυθολογικής χρονολογίας .
Αν και οι αντιφάσεις στις ιστορίες καθιστούν μια απόλυτη χρονολόγηση αδύνατη , κατά προσέγγιση είναι εφικτή .
Η μυθολογική ιστορία του κόσμου διαιρείται σε 3 ή 4 ευρύτερες περιόδους : Ενώ η εποχή των θεών παρουσιάζει συνήθως περισσότερο ενδιαφέρον για τους σύγχρονους σπουδαστές του μύθου , οι Έλληνες συγγραφείς των αρχαϊκών και κλασσικών εποχών είχαν μια σαφή προτίμηση για την εποχή των ηρώων .
Παραδείγματος χάριν , η Ιλιάδα και η Οδύσσεια επισκίασαν τη θεόπνευστη Θεογονία και τους Ομηρικούς Ύμνους και σε έκταση αλλά και σε δημοτικότητα .
Χάρη στην επιρροή του Ομήρου η `` λατρεία ηρώων '' οδηγεί σε μια αναδόμηση της πνευματικής ζωής , που διαχωρίζει τους θεούς από τους θεϊκούς ήρωες , τους Ολύμπιους και τους Χθόνιους .
Στο Έργα και Ημέραι , ο Ησίοδος διακρίνει σε τέσσερις γενιές ( ή φυλές ) την ιστορία του ανθρώπου : την χρυσή , την ασημένια , την χάλκινη , και την σιδηρά εποχή .
Αυτές οι γενιές ( ή φυλές ) είναι χωριστές δημιουργίες των θεών που αντιστοιχούν σε εποχές . Έτσι , η χρυσή γενιά αντιστοιχεί στην κυριαρχία του Κρόνου , ενώ οι επόμενες , στην βασιλεία του Δία .
Ο Ησίοδος παρεμβάλλει την γενιά-εποχή ( ή τη φυλή ) των ηρώων αμέσως μετά την εποχή του χαλκού .
Η τελευταία εποχή είναι , σύμφωνα με τον ποιητή , η εποχή του σιδήρου , κατά τη διάρκεια της οποίας έζησε και ο ίδιος .
Ο ποιητής την θεωρεί ως την χειρότερη και εξηγεί την παρουσία του κακού μέσω του μύθου της Πανδώρας .
Στο Μεταμορφώσεις , ο Οβίδιος ακολουθεί τη θεωρία του Ησιόδου για τις τέσσερις εποχές .
Οι « μύθοι προέλευσης » ή οι « μύθοι δημιουργίας » αποτελούν μια προσπάθεια να καταστεί ο κόσμος κατανοητός και να εξηγηθεί η προέλευση του με απλούς όρους .
Η ευρύτατα αποδεκτή άποψη για την αρχή των πραγμάτων όπως αναφέρεται από τον Ησίοδο στη Θεογονία , ξεκινά με το Χάος , την πραγματική ανυπαρξία των πάντων .
Από το κενό προέκυψε η Γαία και μερικά άλλα αρχικά θεία όντα : ο Έρωτας , η Άβυσσος ( τα Τάρταρα ) , και ο Έρεβος .
Χωρίς αρσενική βοήθεια η Γαία γέννησε τον Ουρανό που την γονιμοποίησε αργότερα .
Από την ένωση αυτή γεννήθηκαν πρώτα οι τιτάνες : έξι αρσενικά και έξι θηλυκά όντα ( Ωκεανός , Κοίος , Κρίος , Υπερίων , Ιαπετός και Κρόνος , Θεία , Ρέα , Θέμις , Μνημοσύνη , Φοίβη και Τηθύς ) , κατόπιν οι μονόφθαλμοι Κύκλωπες και οι Εκατόγχειρες .
Ο Κρόνος ( ο νεότερος , πολύ πανούργος και πιο φοβερός από τα παιδιά της Γαίας ) με την προτροπή της μητέρας του ευνούχισε τον πατέρα του Ουρανό και έγινε ο κυβερνήτης των Θεών με την αδελφή του Ρέα ως σύζυγο του ενώ οι άλλοι τιτάνες έγιναν αυλικοί του .
Η σύγκρουση πατέρα-γιου επαναλήφθηκε όταν ο Κρόνος ήρθε αντιμέτωπος με τον γιο του , Δία .
Ο Δίας , με την βοήθεια της μητέρα του Ρέας , προκάλεσε τον Κρόνο σε πόλεμο για την βασιλεία των Θεών .
Εν τέλει , με τη βοήθεια των Κυκλώπων , που ελευθέρωσε από τα Τάρταρα , ο Δίας και οι σύμμαχοί του νίκησαν , ενώ ο Κρόνος και οι τιτάνες φυλακίστηκαν στα Τάρταρα .
Η πιο πρώιμη ελληνική ποιητική γνώμη καθιέρωσε τη Θεογονία ως το πρωτότυπο ποιητικό είδος - ο πρωταρχικός μύθος - και του απέδωσαν σχεδόν μαγικές δυνάμεις .
Ο Ορφέας , ο αρχαίος ποιητής , ήταν επίσης ο αρχέτυπος τραγουδιστής των θεογονιών , που τις χρησιμοποιεί για να ηρεμήσει τις θάλασσες και τις θύελλες στην Αργοναυτική εκστρατεία σύμφωνα με τον Απολλώνιο , και για να συγκινήσει τις πέτρινες καρδιές των θεών του κάτω κόσμου κατά την κάθοδό του στον Άδη . Όταν ο Ερμής εφηύρε τη λύρα , το πρώτο πράγμα που έκανε ήταν να τραγουδήσει τη γέννηση των Θεών .
Η θεογονία του Ησίοδου , είναι ο πληρέστερα σωθείς απολογισμός των θεών , αλλά και ο πληρέστερα σωθείς καταγεγραμμένος τρόπος λειτουργίας του αρχαϊκού ποιητή , αναφέρει τη μακροχρόνια επίκλησή στις Μούσες για έμπνευση .
Η θεογονία αποτέλεσε επίσης το θέμα πολλών χαμένων ποιημάτων και εδαφίων , που αποδίδονται στον Ορφέα , τον Μουσαίο , τον Επιμενίδη , τον Άβαρι και τα οποία χρησιμοποιούνταν σε τελετουργικά μυστήρια .
Υπάρχουν ενδείξεις ότι ο Πλάτων ήταν γνώστης κάποιας εκδοχής της Ορφικής θεογονίας .
Μερικά τμήματα αυτών των έργων έχουν σωθεί από αναφορές Νεοπλατωνικών φιλοσόφων σε παπύρους που πρόσφατα ήρθαν στον φως . Ένας από αυτούς , ο Πάπυρος του Δερβενίου αποδεικνύει ότι τον 5ο αιώνα π.χ . υπήρχε τουλάχιστον ένα θεογονικό-κοσμογονικό ποίημα του Ορφέα .
Αυτό το ποίημα προσπάθησε να υπερκεράσει την θεογονία του Ησίοδου και πρόσθεσε στη γενεαλογία των θεών την Νύκτα ως την προκάτοχο του Ουρανού , του Κρόνου και του Δία .
Οι πρώτοι κοσμολόγοι άλλοτε δρούσαν ενάντια και άλλοτε υποστήριζαν δημοφιλείς μυθικές εκδοχές που υπήρχαν στον ελληνικό κόσμο .
Μερικές από αυτές τις δημοφιλείς εκδοχές ίσως έχουν εξαχθεί από την ποίηση του Ομήρου και του Ησίοδου .