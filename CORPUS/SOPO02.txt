Τα ρητά στερεότυπα ( explicit stereotypes ) , αντίθετα , υποστηρίζονται συνειδητά , εκ προθέσεως και μερικές φορές είναι ελεγχόμενες σκέψεις και πεποιθήσεις .
Οι ασυνείδητες προκαταλήψεις , ωστόσο , πιστεύεται ότι είναι το προϊόν των συσχετίσεων που έχουμε μάθει μέσα από προηγούμενες εμπειρίες .
Οι ασυνέιδητες προκαταλήψεις μπορούν να ενεργοποιηθούν από το περιβάλλον και να λειτουργήσουν πριν από τη σκόπιμη συνειδητή έγκριση ενός ατόμου .
Για παράδειγμα , ένα άτομο μπορεί ακούσια να σχηματίσει προκατάληψη προς όλα τα Πιτ Μπουλ ως επικίνδυνα ζώα .
Αυτή η προκατάληψη μπορεί να σχετίζεται με μία δυσάρεστη εμπειρία στο παρελθόν , αλλά η πηγή του συσχετισμού μπορεί να είναι εσφαλμένη ή ακόμη και άγνωστη .
Για παράδειγμα , αυτή η ασυνείδητή προκατάληψη μπορεί να εκδηλωθεί σε κάποιον όταν απορρίπτει μια πρόσκληση να αγγίξει το Πιτ Μπουλ κάποιου στο δρόμο , χωρίς να καταλάβαινει τον λόγο αυτής της αντίδρασης .
Η ασυνείδητη προκατάληψη μπορεί να επιμείνει ακόμη και όταν ένα άτομο απορρίπτει την προακτάληψη αυτή ρητά .
Οι συμπεριφορές , τα στερεότυπα , και οι προκαταλήψεις είναι όλα παραδείγματα ψυχολογικών δομών .
Οι ψυχολογικές δομές είναι ψυχικοί σθσχετισμοί που μπορούν να επηρεάσουν τη συμπεριφορά και τα συναισθήματα κάποιου ατόμου προς ένα άλλο άτομο ή μια ομάδα .
Εάν το άτομο αγνοεί αυτές τις ψυχικές συσχετίσεις , τα στερεότυπα , ή οι προκαταλήψεις λέγεται ότι είναι ασυνείδητα .
Η προκατάληψη ( Bias ) ορίζεται ως πεποίθηση υπέρ ή κατά ενός πράγματος , ενός ατόμου ή μιας ομάδας σε σύγκριση με ένα άλλο , συνήθως με τρόπο που θεωρείται άδικη .
Η προκατάληψη μπορεί να θεωρηθεί ως ο γενικός ορισμός που εκφράζει το πώς συσχετίζουμε συγκεκριμένα χαρακτηριστικά ( συνήθως αρνητικά ) με μια συγκεκριμένη ομάδα ανθρώπων .
Οι « ασυνείδητες συμπεριφορές μας αντικατοπτρίζουν τη συνεχή έκθεση σε στερεοτυπικές απεικονίσεις μελών και αντικειμένων από όλα τις διαφόρες κατηγορίες : φυλετικές ομάδες , επαγγέλματα , γυναίκες , εθνικότητες , μέλη της κοινότητας ΛΟΑΤΚΙ+ , ηθικές και πολιτικές αξίες κ.λπ. » Μια συμπεριφορά είναι μια κριτική αξιολόγηση ενός αντικειμένου , ενός ατόμου ή μιας κοινωνικής ομάδας . Ένα άτομο διατηρεί μια συμπεριφορά ή χαρακτηρίζεται από αυτή .
Οι ασυνείδητες συμπεριφορές είναι αξιολογήσεις που πραγματοποιούνται χωρίς συνειδητή επίγνωση μιας συγκεκριμένης συμεπριφοράς . Ένα στερεότυπο είναι η σύνδεση ενός ατόμου ή μιας κοινωνικής ομάδας με ένα σύνολο χαρακτηριστικών .
Αυτό μπορεί να περιλαμβάνει τόσο θετικά όσο και αρνητικά χαρακτηριστικά , όπως οι Αφρικανοί Αμερικανοί είναι υπέροχοι στα αθλήματα ή οι Αφρικανοί Αμερικανοί είναι πιο βίαιοι από οποιαδήποτε άλλη φυλή στις Ηνωμένες Πολιτείες .
Υπάρχουν πολλοί τύποι στερεοτύπων : φυλετικά , πολιτιστικά , σχετικά με το φύλο , με συγκεκριμένες ομάδες ατόμων ( π.χ .
Φοιτητές ) , τα οποία είναι πολύ προφανή στη ζωή πολλών ανθρώπων .
Η προκατάληψη ( Prejudice ) ορίζεται ως άδικη αρνητική στάση απέναντι σε μια κοινωνική ομάδα ή ένα μέλος αυτής της ομάδας .
Οι προκαταλήψεις μπορούν να προέρχονται από πολλά πράγματα που παρατηρούνται σε μια διαφορετική κοινωνική ομάδα , όπως ( αλλά όχι μόνο ) : το βιολογικό φύλο ( sex ) , το κοινωνικό φύλο ( gender ) , τη φυλή / εθνικότητα ή τη θρησκεία .
Σχετίζεται άμεσα με τα στερεότυπα , επειδή ένα στερεότυπο μπορεί να επηρεάσει τον τρόπο με τον οποίο οι άνθρωποι αισθάνονται απέναντι σε μια άλλη ομάδα , εξ ου και η προκατάληψη .
Υπάρχει μια σαφής πρόκληση στη μέτρηση του βαθμού προκατάληψης κάποιου .
Υπάρχουν δύο διαφορετικές μορφές προκατάληψης : η ασυνείδητη και η ρητή .
Ωστόσο , οι δύο μορφές προκατάληψης είναι συνδεδεμένες . « Η ρητή προκατάληψη περιλαμβάνει τις συνειδητές μας συμπεριφορές που μπορούν να μετρηθούν με την αυτοαναφορά , η οποία όμως δίνει τη δυνατότητα σε κάποιο άτομο να υποστηρίξει ψευδώς πιο κοινωνικά επιθυμητές συμπεριφορές .
Αν και οι ασυνείδητες προκαταλήψεις θεωρούνται ακούσιες συμπεριφορές που βρίσκονται κάτω από την επιφάνεια της συνείδησης , ορισμένοι άνθρωποι φαίνεται να γνωρίζουν την επιρροή τους στη συμπεριφορά και τις γνωστικές διαδικασίες τους .
Το τεστ ασυνείδητης συσχέτισης ( Implicit Association Test , IAT ) είναι ένα εργαλείο που χρησιμοποιείται για τη μέτρηση της ασυνείδητης προκατάληψης .
Το IAT ζητάει από τους συμμετέχοντες να συνδυάσουν γρήγορα δύο κοινωνικές ομάδες με θετικά ή αρνητικά χαρακτηριστικά. `` Το τεστ ασυνείδητης συσχέτισης ( IAT ) ισχυρίζεται ότι προβλέπει τις προκαταλήψεις που έχει ένα άτομο απέναντι σε διαφορετικές κοινωνικές ομάδες , και ότι το κάνει αυτό καταγράφοντας τις διαφορές στο χρόνο που χρειάζεται ο ερωτώμενος για να επιλέξει ανάμεσα σε δύο μη συσχετιζόμενα αλλά σχετικά θέματα .
Οι ερωτηθέντες καλούνται να κάνουν κλικ σε ένα από τα δύο πλήκτρα του υπολογιστή για να κατηγοριοποιήσουν τα ερεθίσματα σε σχετικές κατηγορίες . Όταν οι κατηγορίες φαίνονται συμβατικές στον ερωτώμενο , ο χρόνος που απαιτείται για την κατηγοριοποίηση των ερεθισμάτων θα είναι μικρότερος από ό , τι όταν οι κατηγορίες φαίνονται αντισυμβατικές . 'Οταν οι ερωτηθέντες χρειάζονται περισσότερο χρόνο για να ανταποκριθούν σε μια αντισυμβατική κατηγορία ζευγαρώματος , τότε παρατηρείται μια ασυνέιδητη συσχέτιση .
Το τεστ ασυνείδητης συσχέτισης χρησιμοποιείται στην ψυχολογία για ένα ευρύ φάσμα θεμάτων , που περιλαμβάνουν το φύλο , τη φυλή , τις επιστήμες , την καριέρα , το βάρος , τη σεξουαλικότητα και την αναπηρία .
Ενώ αναγνωρίζεται και έχει μεγάλη επιρροή , το τεστ έμμεσης συσχέτισης υπολείπεται μιας ισχυρής επιστημονικής συναίνεσης .
Οι επικριτές του τεστ αναφέρουν μελέτες που συνδέουν που εκφράζουν ανησυχίες σχετικα με την εγκυρότητα των αποτελεσμάτων του τεστ , για το πόσο μπορεί να προβλέψει ατομικές κοινωνικές συμπεριφορές , και για την αξιοπιστία των αποτελεσμάτων μετά από επανάληψη του τεστ , πιο συγκεκριμένα σχετικά με το τεστ που αφορά την ασυνείδητη συσχέτιση με τη φυλή .
Μελέτες έχουν επίσης εκφράσει τις αμφιβολίες σχετικά με το αν το τεστ ασυνείδητης συσχέτισης μπορεί να μετρήσει πραγματικά την ασυνείδητη σκέψη .
Οι προκαταλήψεις λόγω φύλου είναι οι στερεοτυπικές συμπεριφορές ή πεποιθήσεις που έχουμε έναντι συγκεκριμένων φύλων . `` Η έννοια του φύλου αναφέρεται επίσης στη διαρκώς εξελισσόμενη κοινωνική κατασκευή αυτού που θεωρείται `` θηλυκό '' και `` αρσενικό '' και βασίζεται στην αξουσία και τους κοινωνικοπολιτισμικούς κανόνες για τις γυναίκες και τους άνδρες . '' Οι προκαταλήψεις λόγω φύλλου είναι ο τρόπος με τον οποίο κρίνουμε άνδρες και γυναίκες με βάση τα ηγεμονικά θηλυκά και αρσενικά χαρακτηριστικά που τους έχουν αποδοθεί .
Η κατηγορία του αρσενικού έχει παρατηρηθεί ότι συσχετίζεται με χαρακτηριστικά δύναμης και επιτεύγματος .
Τόσο αρσενικά άτομα όσο και θηλυκά συσχετίζουν τα αρσενικά μέλη πιο έντονα από τα θηλυκά με λέξεις όπως τόλμη , δύναμή και εξουσία .
Η ισχύς αυτής της συσχέτισης δεν προβλέπεται από ρητές πεποιθήσεις .
Οι γυναίκες σχετίζονται περισσότερο με την αδυναμία .
Αυτό ισχύει τόσο για τα αρσενικά όσο και για τα θηλυκά άτομα , αλλά τα θηλυκά άτομα παρουσιάζουν αυτήν τη συσχέτιση μόνο όταν οι λέξεις σχετικές με την αδυναμία είναι θετικές , όπως ωραία , λουλούδι , και ευγενική/απαλή .
Τα θηλυκά άτομα δεν κάνουν αυτήν τη συσχέτιση όταν οι λέξεις σχετικές με την αδυναμία είναι αρνητικές , όπως αδύναμη , εύθραυστη , και αδρανής .
Συγκεκριμένα επαγγέλματα συνδέονται ασυνέιδητα με τα κοινωνικά φύλα .
Για παράδειγμα , το διδακτικό προσωπικό δημοτικού σχολείου έχει ασυνείδητα συσχετιστεί με τις γυναίκες , και η μηχανική με τους άνδρες .
Το τεστ έμμεσης συσχέτισης ( ΙΑΤ ) αποκαλύπτει μια ασυνείδητη συσχέτιση των ανδρών με τις επιστήμες και τα μαθηματικά , και των γυναικών με τις τέχνες και τη γλώσσα .
Κορίτσια ηλικίας έως εννέα ετών βρέθηκε να παρουσιάζουν ένα στερεότυπο συσχετισμό αρσενικών-μαθηματικών και μια ασυνείδητη προτίμηση για τη γλώσσα έναντι των μαθηματικών .
Οι γυναίκες έχουν συσχετιστεί αρνητικά με τα μαθηματικά ισχυρά , και όσο ισχυρότερα ένα θηλυκό άτομο σχετίζεται με τη γυναικεία ταυτότητα φύλου , τόσο πιο ισχυρή ασυνείδητη αρνητική συσχέτιση έχουν με τα μαθηματικά .
Η ισχύς αυτών των ασυνείδητων στερεοτύπων σε κορίτσια σχολικής ηλικίας προβλέπει ακαδημαϊκές προτιμήσεις και επιτεύγματα , περισσότερο από ό , τι κάνουν ρητές καταμετρήσεις .
Μελέτες έχουν δείξει ότι είναι λιγότερο πιθανό για τις γυναίκες με ισχυρότερο ασυνείδητη συσχέτιση μαθηματικών με το κοινωνικό φύλο να ακολουθήσουν μια καριέρα που σχετίζεται με τα μαθηματικά , ανεξάρτητα από την πραγματική μαθηματική τους ικανότητα ή τα ρητά στερεότυπα μαθηματικών-φύλου .
Αυτό μπορεί να οφείλεται στο γεγονός ότι οι γυναίκες με ισχυρότερα ασυνείδητο στερεότυπο φύλου-μαθηματικών διατρέχουν μεγαλύτερο κίνδυνο να παρουσιάσουν στερεοτυπική απειλή ( stereotype threat ) , να νιώθουν δηλαδή ότι κινδυνεύουν να συμμορφωθούν με το στερεότυπο σχετικά με την κοινωνική τους ομάδα , που τις θέλει να μην ενδιαφέρονται ή να μην τα καταφέρνουν στα μαθηματικά . Έτσι , αυτές οι γυναίκες καταλήγουν να αποδίδουν πολύ χειρότερα σε ένα τεστ μαθηματικών .
Αν και ο αριθμός των γυναικών που φοιτούν και αποφοιτούν με πτυψία στη μηχανική έχει αυξηθεί τα τελευταία 20 χρόνια , ο αριθμός των γυναικών είναι μικρότερος από των ανδρών σε όλους τους τομείς της μηχανικής .
Αυτά τα ασυνείδητα στερεότυπα φύλου είναι ισχυρά .
Σε μια μελέτη περισσότερων από 500.000 ερωτηθέντων από 34 έθνη , πάνω από το 70 % των ατόμων παρουσίασαν αυτό το ασυνείδητο στερεότυπο .
Η εθνική δύναμη του σιωπηρού στερεότυπου σχετίζεται με τις εθνικές διαφορές φύλου μεταξύ των μαθητών που έλαβαν μέρος σε μια παγκόσμια τυποποιημένη εξέταση μαθηματικών και επιστημονικών επιτευγμάτων ( TIMSS ) .
Το ίδιο αποτέλεσμα παρατηρείται ακόμη και μετά από στατιστικό έλεγχο για την ανισότητα των φύλων γενικά .
Κατ'επέκταση , αυτές οι ασυνείδητες προκαταλήψεις και οι επακόλουθες συμπεριφορές απέναντι στις γυναίκες μπορούν `` να επηρεάσουν αρνητικά την εκπαίδευση , την πρόσληψη , την προώθηση και τη διατήρηση των γυναικών στους ΕΤΜΜ ( Επιστήμη , Τεχνολογία , Μηχανική και Μαθηματικά ) κλάδους '' .
Τα αποτελέσματα τέτοιων ασυνείδητων προκαταλήψεων μπορούν να παρατηρηθούν σε πολλές μελέτες , όπως : Η φυλετική προκατάληψη `` επιτρέπει τη συμπερίληψη τόσο θετικών όσο και αρνητικών αξιολογήσεων που σχετίζονται με τις αντιλήψεις της φυλής '' .
Αρχίζουμε να δημιουργούμε φυλετικές προκαταλήψεις απέναντι σε άλλες ομάδες ατόμων από την ηλικία μόλιςτων 3 ετών , δημιουργώντας μια ομαδοποίηση σε μέλη διαφόρων φυλών , συνήθως ξεκινώντας με το χρώμα του δέρματος .
Σε σχετικά τεστ , όταν δίνεται στους συμμετέχοντες η λέξη ΜΑΥΡΟ , αντιδρούν πιο γρήγορα σε λέξεις που συμφωνούν με μαύρα στερεότυπα , όπως αθλητικά , μουσική , φτώχια και αδιακρισία . Όταν τους δίνεται η λέξη ΛΕΥΚΟ , αντιδρούν πιο γρήγορα σε λευκά στερεότυπα , όπως έξυπνος , φιλοδoξία , ανύψωση και απληστία .
Αυτές οι αντιδράσεις συνδέονται μερικές φορές , αλλά όχι πάντα , με ρητά στερεότυπα .
Οι άνθρωποι μπορεί επίσης να έχουν ένα ασυνείδητο στερεότυπο που συσχετίζει τους μαύρους ανθρώπους με τη βία .
Οι άνθρωποι που σχετίζονται με λέξεις όπως το γκέτο , η δουλεία και η τζαζ είναι πιο πιθανό να ερμηνεύσουν έναν χαρακτήρα σε ένα σύντομο χρονογράφημα ως εχθρικό .
Ωστόσο , αυτό το εύρημα είναι αμφιλεγόμενο , εφόσον η φυλή του ατόμου δεν αναφέρεται . Ένα ασυνείδητο στερεότυπο βίαιων μαύρων μπορεί να τους συνδέσει με τα όπλα .
Σε ένα βιντεοπαιχνίδι όπου οι παίκτες έπρεπε να πυροβολούν άντρες με όπλα και όχι να πυροβολούν άντρες με συνηθισμένα αντικείμενα , ήταν πιο πιθανό οιο παίκτες να πυροβολήσουν έναν μαύρο με ένα συνηθισμένο αντικείμενο από έναν λευκό με ένα συνηθισμένο αντικείμενο .
Αυτή η τάση σχετίζεται με την ασυνείδητη συμπεριφορά των ατόμων αυτών απέναντι στους μαύρους .
Παρόμοια αποτελέσματα βρέθηκαν σε ένα αλλο σχετικό τεστ , όπου άτομα που είδαν ένα μαύρο πρόσωπο αμέσως πριν είτε από ένα όπλο είτε από ένα συνηθισμένο αντικείμενο , ταυτοποίησαν πιο γρήγορα και με ακρίβεια την εικόνα ως όπλο από ό , τι όταν προβάλλονταν πριν από ένα λευκό πρόσωπο .
Η ευνοιοποίηση εντός της ομάδας ( In-group favoritism ) , μερικές φορές γνωστή ως εντός ομάδας και εκτός ομάδας προκατάληψη ( in-group–out-group bias ) , εντός ομάδας προκατάληψη ( in-group bias ) , ή προακατάληψη μεταξύ ομάδων ( intergroup bias ) , είναι ένα μοτίβο ευνοίας των μελών εντός της ομάδας , όπου η ομάδα ορίζεται από τα κοινά χαρακτηριστικά των μελών της και από πώς διακρίνεται από άλλες ομάδες .
Αυτή η προκατάληψη μπορεί να εκφραστεί στην αξιολόγηση άλλων , στην κατανομή πόρων , καθώς και με πολλούς άλλους τρόπους .
Οι ασυνείδητες προτιμήσεις εντός της ομάδας εμφανίζονται πολύ νωρίς στη ζωή , ακόμη και σε παιδιά ηλικίας μόλις έξι ετών .
Η ευνοιοποίηση εντός της ομάδας σχετίζεται με συναισθήματα εμπιστοσύνης και θετική στάση πρός τα μέλη εντός της ομάδας και παρουσιάζεται συχνά σε μετρήσεις ασυνείδητης προκατάληψης .
Η κατηγοριοποίηση σε εντος ομάδας και εκτός ομάδας ( ingroup vs. outgroup ) είναι συχνά αυτόματη και προ-συνειδητή .
Σε γενικές γραμμές τείνουμε να έχουμε ασυνείδητες προκαταλήψεις που ευνοούν τη δική μας ομάδα , αν και έρευνα έχει δείξει ότι μπορούμε ακόμη και να διατηρούμε ασυνείδητες προκαταλήψεις κατά της ομάδας μας .
Το πιο εμφανές παράδειγμα τέτοιας αρνητικής προκατάληψης καταγράφηκε το 1939 από τους Κενεθ και Μαμι Κλαρκ ( Kenneth και Mamie Clark ) χρησιμοποιώντας το πλέον διάσημο `` Τεστ Κούκλας '' ( Dolls Test ) .
Σε αυτό το τεστ , τα παιδιά αφροαμερικάνων κλήθηκαν να διαλέξουν την αγαπημένη τους κούκλα μεταξύ πανομοιότυπων ασπρόμαυρων κουκλών . Ένα υψηλό ποσοστό αυτών των παιδιών έδειξε προτίμηση στις λευκές κούκλες .
Η θεωρία της κοινωνικής ταυτότητας και οι φροϋδικοί θεωρητικοί εξηγούν αυτό οφείλεται στην αρνητική αυτο-εικόνα , η οποία στη συνέχεια επεκτείνεται εντός της ομάδας .
Τα ασυνείδητα στερεότυπα ενεργοποιούνται από περιβαλλοντικούς και περιστασιακούς παράγοντες .
Αυτές οι συσχετίσεις αναπτύσσονται κατά τη διάρκεια μιας ζωής ξεκινώντας από πολύ μικρή ηλικία μέσω της έκθεσης σε άμεσα και έμμεσα μηνύματα .
Εκτός από τις πρώτες εμπειρίες της ζωής , τα μέσα ενημέρωσης και οι ειδήσεις αναφέρονται συχνά ως πηγές προέλευσης ασυνείδητων συσχετίσεων .
Γνωρίζοντας άτομα που διαφέρουν από εμάς σε πραγματικό , προσωπικό επίπεδο , μπορούμε να δημιουργήσουμε νέους συσχετισμούς σχετικά με τις ομάδες που αντιπροσωπεύουν αυτά τα άτομα και να διαλύσουμε υπάρχουσες ασυνείδητες συσχετίσεις .
Τα ασυνείδητα στερεότυπα μπορούν , τουλάχιστον προσωρινά , να μειωθούν ή να αυξηθούν .
Ορισμένα στοιχεία δείχνουν ότι η ασυνείδητη προκατάληψη μπορεί να μειωθεί μακροπρόθεσμα , αλλά απαιτεί εκπαίδευση , συνέπεια και συνεχή προσπάθεια .
Ορισμένες τεχνικές εκπαίδευσης στην ασυνείδητη προκατάληψη που έχουν σχεδιαστεί για την αντιμετώπιση της είναι : η αντικατάσταση στερεοτύπων , η αντι-στερεοτυπική απεικόνιση , η εξατομίκευση , η αλλαγή προοπτικών , και η αύξηση επαφής με άτομα εκτός ομάδας .