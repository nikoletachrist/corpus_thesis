Με τον ίδιο νόμο , τα Αραβικά καταργήθηκαν από συν-επίσημη γλώσσα και αναγνωρίστηκαν ως γλώσσα με « ειδικό καθεστώς » , η οποία χρησιμοποιείται σε κρατικούς θεσμούς .
Η ιταλική γλώσσα είναι η de jure και de facto επίσημη γλώσσα της Ιταλίας .
Τα ιταλικά αναφέρονται επίσης ως εθνική γλώσσα για ιστορικούς και πολιτιστικούς λόγους , επειδή από τον 15ο αιώνα έγιναν η γλώσσα που χρησιμοποιείτο στη βασιλική αυλή σχεδόν κάθε κράτους στην Ιταλία και γενικά μεταξύ των μορφωμένων Ιταλών ( μελετητές , συγγραφείς , ποιητές , φιλόσοφοι , επιστήμονες , συνθέτες και καλλιτέχνες ) , οι οποίοι συνέβαλαν σε αυτό που είναι σήμερα ο πολιτισμός της Ιταλίας .
Επιπλέον , τα ιταλικά , αντικαθιστώντας σταδιακά τα λατινικά , ήταν συχνά μία επίσημη γλώσσα των διαφόρων ιταλικών κρατών πριν από την ενοποίηση , ακόμη και όταν κυβερνούνταν από ξένες δυνάμεις ( όπως οι Ισπανοί στο Βασίλειο της Νάπολης ή οι Αυστριακοί στο Βασίλειο της Λομβαρδίας-Βενετίας ) .
Tα Αγγλικά και τα Σουαχίλι είναι επίσημες γλώσσες της Κένυας , ενώ τα Σουαχίλι έχουν και ένα ειδικό καθεστώς ως εθνική γλώσσα .
Καμία από τις μεγαλύτερες γλώσσες της χώρας ( Γκουίγιου , Λούο , Κάμπα , Καλεντζίν κ.λπ . ) δεν έχει ρητό νομικό καθεστώς σε εθνικό επίπεδο , ωστόσο το Σύνταγμα του 2010 καλεί το κράτος να `` προωθήσει και να προστατεύσει την ποικιλομορφία γλωσσών του λαού της Κένυας. `` Αν και στην Λευκορωσία εθνική γλώσσα θεωρούνται τα Λευκορωσικά , η συντριπτική πλειοψηφία του πληθυσμού ( περίπου 70 % ) μιλάει την ρωσική γλώσσα .
Τα λευκορωσικά ομιλούνται από περίπου το 23 % του πληθυσμού .
Στο Λίβανο , η αραβική γλώσσα είναι η `` επίσημη εθνική '' γλώσσα .
Τα σύγχρονα στάνταρ Αραβικά χρησιμοποιούνται για επίσημους σκοπούς , ενώ η καθημερινή ομιλούμενη γλώσσα είναι Λιβανέζικα Αραβικά .
Τα γαλλικά και τα αγγλικά είναι επίσης διαδεδομένα στον Λίβανο .
Το Λουξεμβούργο χρησιμοποιεί τρεις επίσημες γλώσσες : Λουξεμβουργιανά , Γαλλικά και Γερμανικά .
Προηγουμένως , η Λουξεμβουργιανη γλώσσα δεν είχε επίσημο καθεστώς , αλλά μετά από συνταγματική αναθεώρηση ψηφίστηκε νόμος στις 24 Φεβρουαρίου 1984 που καθιστά τα Λουξεμβοουργιανά την εθνική γλώσσα .
Επιπλέον , ο νόμος αυτός αναγνώρισε τις τρεις γλώσσες του Λουξεμβούργου ( Λουξεμβουργιανά , Γαλλικά και Γερμανικά ) ως διοικητικές γλώσσες .
Τα μαλτέζικα είναι η εθνική γλώσσα της Μάλτας και μαζί με τα Αγγλικά είναι η επίσημη γλώσσα του νησιού .
Η μαλτέζικη γλώσσα αναγνωρίζεται ως η μόνη « εθνική » στο κεφάλαιο 1 των Νόμων της Μάλτας .
Αν και τα αγγλικά είναι η μοναδική επίσημη γλώσσα σε εθνικό επίπεδο στη Ναμίμπια , υπάρχουν 20 ακόμη εθνικές γλώσσες , η κάθε μία από τις οποίες ομιλείται από περισσότερο ή λιγότερο μεγάλα τμήματα του πληθυσμού και θεωρούνται πολιτιστική κληρονομιά της Ναμίμπια . Όλες οι εθνικές γλώσσες έχουν τα δικαιώματα μειονοτικής γλώσσας και μπορεί ακόμη και να χρησιμεύουν ως lingua franca σε ορισμένες περιοχές .
Ανάμεσα στις εθνικές γλώσσες της Ναμίμπια είναι και οι Γερμανική , Αφρικάανς , Οβάμπο , Χερέρο , Πορτογαλική , Χίμπα , Νάμα καθώς και οι γλώσσες των φυλών Σαν , Kavango και Damara .
Η Νεπαλική Γλώσσα είναι η επίσημη γλώσσα του Νεπάλ , αλλά συνολικά ομιλούνται πάνω από 123 γλώσσες στη χώρα .
Μερικές από τις γλώσσες που ομιλούνται στο Νεπάλ είναι Νεβάρι , Ράι , Μαγκάρ , Maithili , Πουρμπέλι , Αγγλικά , Λίμπου , Μογγολικά , οι γλώσσες των εθνοτικών ομάδων Ταμάνγκ , Σέρπα , Γκουρούγκ , κ.λπ .
Ενώ ο πληθυσμός της Νέας Ζηλανδίας είναι κατά κύριο λόγο αγγλόφωνος , η γλώσσα των γηγενών Πολυνησιακών λαών είναι η Μάορι .
Και οι δύο αυτές γλώσσες έχουν επίσημο καθεστώς στη χώρα , μαζί με τη νοηματική γλώσσα της Νέας Ζηλανδίας , η οποία είναι μία από τις λίγες νοηματικές γλώσσες στον κόσμο που έχει τέτοιο ( επίσημο ) καθεστώς .
Εκτός από τα επίσημα αγγλικά ( Τυπικά Νιγηριανά Αγγλικά ) , η Νιγηρία αναγνωρίζει τρεις γλώσσες « πλειοψηφίας » ή εθνικές .
Αυτές είναι τα Χάουσα , Ίγκμπο και Γιορούμπα , η κάθε μία με περίπου 20 εκατομμύρια ή και περισσότερους ομιλητές .
Στο άρθρο 251 , παράγραφος 1 , του Συντάγματος του Πακιστάν του 1973 , με τίτλο « Εθνική γλώσσα » , ορίζεται ότι : « Η εθνική γλώσσα του Πακιστάν είναι η Ουρντού και θα πρέπει να γίνουν ρυθμίσεις για τη χρήση της για επίσημους και άλλους σκοπούς εντός δεκαπέντε ετών από την ημέρα έναρξης ισχύος. » Αν και η Ουρντού έχει ανακηρυχθεί επίσημη γλώσσα , μέχρι στιγμής όλα τα κυβερνητικά έγγραφα , η νομοθεσία , οι νομικές εντολές και άλλα επίσημα αρχεία είναι γραμμένα στα πακιστανικά αγγλικά και το μεγαλύτερο μέρος της διδασκαλία τριτοβάθμιας εκπαίδευσης γίνεται στα Αγγλικά .
Η Εθνική Αρχή Προώθησης Γλώσσας είναι ένας οργανισμός που ιδρύθηκε το 1979 για να προβεί σε ενέργειες για την προώθηση της Ουρντού .
Το σύνταγμα των Φιλιππίνων του 1973 επέβαλε ηγεμονικά την εθνική γλώσσα των Ταγκαλόγκ εις βάρος όλων των άλλων εθνικοτήτων στη χώρα και όρισε την ανάπτυξη και την επίσημη υιοθέτηση μιας κοινής εθνικής γλώσσας που θα είναι γνωστή ως Φιλιππινέζικη .
Τα Αγγλικά ( Φιλιππινέζικα Αγγλικά ) ορίστηκαν επίσης ως επίσημη γλώσσα , `` έως ότου οριστεί διαφορετικά με νομοθεσία '' .
Στο σύνταγμα του 1987 ορίστηκε ως εθνική γλώσσα η Φιλιππινέζικη , η οποία βασίζεται στα Ταγκαλόγκ με την ένταξη όρων από όλες τις αναγνωρισμένες γλώσσες των Φιλιππίνων .
Ορίστηκαν επίσης τόσο τα Φιλιππινέζικα όσο και τα Αγγλικά ως επίσημες γλώσσες για σκοπούς επικοινωνίας και διδασκαλίας και οι περιφερειακές γλώσσες ως συμπληρωματικές επίσημες γλώσσες στις περιοχές για να χρησιμεύσουν ως βοηθητικά μέσα διδασκαλίας σε αυτές .
Περισσότερες από 170 γλώσσες ομιλούνται στις Φιλιππίνες και σχεδόν όλες ανήκουν στην υποομάδα των Φιλιππινέζικων της οικογένειας Αυστρονησιακών γλωσσών .
Το 2007 , μια σειρά έξι μερών με τίτλο « Η υπόθεση του Ilokano ως εθνικής γλώσσας » , που γράφτηκε από τον Δόκτορα Αουρέλιο Σόλβερ Αγκαόιλι του Πανεπιστημίου της Χαβάης , εμφανίστηκε στο περιοδικό Πολιτισμός , Δοκίμια , Λάιφστάιλ του περιοδικού Tawid News .
Τον Σεπτέμβριο του 2012 , η Λα Ουνιόν έγινε η πρώτη επαρχία στην ιστορίας των Φιλιππίνων που πέρασε διάταγμα με το οποίο αναγγέλλει μια τοπική και καθομιλουμένη γλώσσα , τα Ilokano , ως επίσημη γλώσσα .
Αυτή η κίνηση στοχεύει στην προστασία και την αναζωογόνηση της χρήσης των Ilokano σε διάφορες κυβερνητικές και αστικές υποθέσεις εντός της επαρχίας .
Η Φιλιππινέζικη Νοηματική γλώσσα έχει προσδιοριστεί ως η « εθνική νοηματική γλώσσα των Φιλιππινέζων κωφών » καθώς και η επίσημη νοηματική γλώσσα για συναλλαγές της κυβέρνησης των Φιλιππίνων .
Το άρθρο 27 του Συντάγματος της Πολωνίας ορίζει ότι : `` Η πολωνική γλώσσα είναι η επίσημη γλώσσα της Δημοκρατίας της Πολωνίας '' .
Η Πορτογαλική γλώσσα είναι η μοναδική επίσημη γλώσσα της Πορτογαλίας .
Η επίσημη και εθνική γλώσσα της Ρουμανίας είναι η Ρουμανική .
Τα Ρωσικά είναι η μοναδική επίσημη γλώσσα της Ρωσίας , αλλά 27 ακόμη γλώσσες θεωρούνται επίσημες σε διάφορες περιοχές της Ρωσίας .
Η Σερβική γλώσσα ( μια διάλεκτος των Σερβοκροάτικων ) είναι η εθνική γλώσσα της Σερβίας , γραμμένη στην κυριλλική γραφή .
Υπάρχουν 15 μειονοτικές γλώσσες .
Η Σιγκαπούρη έχει τέσσερις επίσημες γλώσσες : Αγγλικά ( Αγγλικά Σιγκαπούρης ) , Κινέζικα , Μαλαισιανά και Ταμίλ .
Αν και τα Αγγλικά είναι η κύρια γλώσσα των επιχειρήσεων , της κυβέρνησης και της εκπαίδευσης , τα Μαλαισίανά έχουν οριστεί ως η εθνική γλώσσα .
Αυτό οφείλεται στους γεωγραφικούς και ιστορικούς δεσμούς με τη Μαλαισία , καθώς και στην αναγνώριση της εθνική ομάδας των Μαλαισιανών ( περίπου 14 % του πληθυσμού ) ως γηγενών πληθυσμών της Σιγκαπούρης .
Παραδοσιακά , η lingua franca μεταξύ των διαφορετικών εθνοτικών ομάδων στη Σιγκαπούρη ήταν η Bazaar Malay , μία Μαλαισιανή κρεολική γλώσσα .
Από την ανεξαρτησία της , η κυβέρνηση προωθεί τα αγγλικά ως την κύρια γλώσσα της Σιγκαπούρης .
Η δίγλωσση εκπαιδευτική πολιτική απαιτεί από τους μαθητές να μελετούν δύο γλώσσες : Αγγλικά και μία « μητρική γλώσσα » που αντιστοιχεί στην εθνικότητα του μαθητή .
Τα μαλαισιανά προσφέρονται σε μη Μαλαισιανούς μαθητές μόνο ως προαιρετική τρίτη γλώσσα στα δευτεροβάθμια σχολεία .
Ως αποτέλεσμα , τα Αγγλικά έχουν εκτοπίσει τα Bazaar Malay ως κοινή γλώσσα μεταξύ των Σιγκαπουριανών .
Επομένως , παρά την ιδιότητα της Μαλαισιανής ως εθνικής γλώσσας , η πλειοψηφία των κατοίκων δεν τη μιλά .
Η Σλοβακική γλώσσα είναι η εθνική γλώσσα της Σλοβακίας .
Η Σλοβενική γλώσσα είναι η εθνική γλώσσα της Σλοβενίας , ενώ υπάρχουν και 6 μειονοτικές γλώσσες .
Η Νότια Αφρική έχει 11 επίσημες γλώσσες , δηλαδή Αφρικάανς , Αγγλικά , Γλώσσα Νοτίου Ντέμπλε , Σεπέντι , Σεσότο , Σουάζι , Τσουάνα , Ξιτσόνγκα , Thsivenda , Xhosa και Ζουλού .
Το σύνταγμα της Νοτίου Αφρικής υποστηρίζει περαιτέρω ρητά την προώθηση των γηγενών γλωσσών Khoi , Nama και San , της νοηματικής γλώσσας και γλώσσες κοινοτήτων όπως γερμανικά , ελληνικά , γκουτζαράτι , χίντι , πορτογαλικά , ταμίλ , τελούγκου , ουρντού καθώς και γλώσσες που χρησιμοποιούνται για θρησκευτικούς σκοπούς όπως Αραβικά , Εβραϊκά , Σανσκριτικά .
Η Ισπανία έχει μια εθνική συνταγματική γλώσσα , την Ισπανική ή την Καστιλιανή , αλλά υπάρχουν τέσσερις άλλες γλώσσες που είναι συν-επίσημες σε ορισμένες περιοχές : ηΓαλικική γλώσσα στη Γαλικία , η Βασκική στη Χώρα των Βάσκων και σε μέρος της Ναβάρρα , η Καταλανική γλώσσα στην Καταλονία , στις Βαλεαρίδες Νήσους και στη Βαλένθια ( ως Βαλενθιανά ) και η Αρανική Διάλεκτος στην Κοιλάδα του Αράν .
Η Ελβετία έχει τέσσερις εθνικές γλώσσες : τα Γερμανικά , ταΓαλλικά , τα Ιταλικά και τα Ρωμανσικά . Όλες έχουν επίσημο καθεστώς σε εθνικό επίπεδο εντός της Ομοσπονδιακής διοίκησης της Ελβετίας .
Η πλειοψηφία ( 74 % ) του πληθυσμού μιλάει γερμανικά , ενώ το μεγαλύτερο μέρος του υπόλοιπου πληθυσμού ( 21 % ) μιλά γαλλικά και οι μειονότητες μιλούν ιταλικά ( 4 % ) και ρωμανσικά ( 1 % , όχι ως μοναδική γλώσσα ) .
Οι γερμανόφωνοι κυριαρχούν στο μεγαλύτερο τμήμα της χώρας , ενώ οι γαλλόφωνοι καταλαμβάνουν τις δυτικές περιοχές κοντά στα σύνορα με τη Γαλλία , οι ιταλόφωνοι βρίσκονται στα νότια κοντά στα σύνορα με την Ιταλία κυρίως εντός του Καντονίου του Τιτσίνο και οι ομιλητές ρωμανσικών συγκεντρώνονται στο Καντόνι του Γκριτζόνι στα νοτιοανατολικά .
Μία εθνική γλώσσα στην Ταϊβάν ορίζεται νομικά ως `` μία φυσική γλώσσα που χρησιμοποιείται από μια αρχέτυπη ομάδα ανθρώπων της Ταϊβάν και η Νοηματική Γλώσσα της Ταϊβάν '' .
Αυτό περιλαμβάνει τις γλώσσες Formosan , Hakka , Mandarin και Ταϊβανέζικα Hokkien .
Κατά τη διάρκεια της ιαπωνικής κυριαρχίας ( 1895 έως 1945 ) , το `` κίνημα εθνικής γλώσσας '' προώθησε την ιαπωνική γλώσσα .
Μετά την ήττα τους στον κινεζικό εμφύλιο πόλεμο το 1949 , το καθεστώς Κουομιντάνγκ της Δημοκρατίας της Κίνας υποχώρησε στο νησί της Ταϊβάν , όπου εισήγαγαν τα τυπικά Κινέζικα , τα οποία ομιλούνταν από λίγους από τους νησιωτικούς πληθυσμούς εκείνη την εποχή , για να είναι « εθνική γλώσσα » .
Σήμερα , ωστόσο , ο νόμος για την Ανάπτυξη των Εθνικών Γλωσσών αναγνωρίζει ότι οι γλώσσες όλων των ομάδων ανθρώπων της Ταϊβάν είναι εθνικές γλώσσες .
Η επίσημη γλώσσα του κράτους της Τυνησίας είναι η Αραβική .
Ωστόσο , αυτή η γλώσσα δεν είναι η μητρική γλώσσα του πληθυσμού ούτε χρησιμοποιείται για την επικοινωνία μεταξύ των Τυνήσιων , αντίθετα τα Τυνησιακά Αραβικά διαδραματίζουν αυτούς τους ρόλους και είναι η εθνική γλώσσα της χώρας .
Επίσης , ακόμη και χωρίς επίσημο καθεστώς , τα γαλλικά χρησιμοποιούνται και αυτά εκτενώς στη γραπτή και προφορική τους μορφή στη διοίκηση , την εκπαίδευση και τις επιχειρίσεις και είναι γνωστά από το 63,6 % του πληθυσμού .
Επίπλέον , οι μειονότητες Βερβέρων στα νοτιοδυτικά και στο νησί Τζέρμπα χρησιμοποιούν τη γλώσσα Τσέλχα της Τυνησίας για να επικοινωνούν μεταξύ τους .
Σύμφωνα με το τουρκικό σύνταγμα , η τουρκική είναι η εθνική γλώσσα της Τουρκίας .
Η εθνική γλώσσα της Ουγκάντας είναι η Αγγλική .
Η ουκρανική είναι η μοναδική επίσημη γλώσσα της Ουκρανίας αλλά η ρωσική γλώσσα ομιλείται επίσης ευρέως σε όλη τη χώρα , ιδίως στις περιοχές ανατολικά του Δνείπερου ποταμού .
Τα αγγλικά ( βρετανική αγγλική γλώσσα ) είναι η de facto επίσημη γλώσσα του Ηνωμένου Βασιλείου και η μοναδική γλώσσα για περίπου 95 % του βρετανικού πληθυσμού .
Τρία από τα έθνη του Ηνωμένου Βασιλείου , εκτός της Αγγλίας , έχουν δικές τους εθνικές γλώσσες με διαφορετικούς βαθμούς αναγνώρισης , οι οποίες συνυπάρχουν με την κυρίαρχη αγγλική γλώσσα .
Η Βρετανία έχει επίσης αρκετές κτήσεις του στέμματος και Υπερπόντια Εδάφη που είναι σε κάποιο βαθμό αυτοδιοικούμενα , αλλά δεν αναγνωρίζονται ως ανεξάρτητα κράτη και πολλά από αυτά έχουν τις δικές τους περιφερειακές γλώσσες .
Στη Βόρεια Ιρλανδία , τόσο η Γαελική Ιρλανδική γλώσσα όσο και η Δυτική Γερμανική διάλεκτος Ούλστερ Σκοτς διάλεκτος αναγνωρίζονται από τη Συμφωνίας της Μεγάλης Παρασκευής ως `` μέρος του πολιτιστικού πλούτου της Ιρλανδίας της Ιρλανδίας '' και προωθούνται από τo Ιρλανδικό Ινστιτούτο και την Επιτροπή για την Ούλστερ Σκοτς αντίστοιχα .
Στη Σκωτία , η Σκωτική Γαελική Scottish Gaelic είναι μια μειονοτική γλώσσα που ομιλείται από 57.375 άτομα ( 1,1 % του σκωτσέζικου πληθυσμού ηλικίας άνω των τριών ετών ) .
Ο νόμος Γαελικής Γλώσσας ( Σκωτία ) του 2005 παρέχει στη γλώσσα περιορισμένη επίσημη κατάσταση και το Bòrd na Gàidhlig ( επιτροπή Γαελικής ) είναι επιφορτισμένο με την « διασφάλιση του καθεστώτος της γαελικής γλώσσας ως επίσημης γλώσσας της Σκωτίας που επιβάλλει τον ίδιο σεβασμό με την αγγλική γλώσσα » .
Η γλώσσα Σκωτς , που γενικά αντιμετωπίζεται ως Δυτική γερμανική γλώσσα , σχετική μεν , αλλά διααφοφρετική από τα Αγγλικά , δεν έχει επίσημο καθεστώς , αλλά αναγνωρίζεται ως μειονοτική γλώσσα και είναι η γλώσσα μεγάλου μέρους της σκωτσέζικης λογοτεχνιας , συμπεριλαμβανομένης της ποίησης του Ρόμπερτ Μπερνς .
Η ουαλική γλώσσα έχει επίσημο καθεστώς στην Ουαλία και σύμφωνα με την απογραφή του 2011 , ομιλείται από 562.000 άτομα , ή το 19 % του πληθυσμού .
Η Επιτροπή Ουαλικής Γλώσσας ( Bwrdd yr Iaith Gymraeg ) έχει νομικό καθήκον να διασφαλίζει ότι , `` στη διεξαγωγή δημοσίων επιχειρήσεων και στη διοίκηση της δικαιοσύνης , οι αγγλικές και ουαλικές γλώσσες πρέπει να αντιμετωπίζονται με βάση την ισότητα '' .
Τα Αγγλικά είναι de facto η μοναδική επίσημη γλώσσα στη Νήσο του Μαν .
Ωστόσο , μερικές λέξεις των Γαελικών Μανξ ( η ιστορική εθνική γλώσσα ) συναντώνται περιστασιακά σε κυβερνητικά ιδρύματα , κυρίως για συμβολικούς και τελετουργικούς σκοπούς και είναι το κύριο μέσο διδασκαλίας σε ένα δημοτικό σχολείο .
Τα αγγλικά είναι η κύρια γλώσσα που ομιλείται στην κομητεία Κάμπρια .
Η Κουμπρική ήταν η ιστορική γλώσσα της Κάμπρια , τα οποία είναι παρόμοια με τα Ουαλικά .
Παλαιότερα , η κουμπρική γλώσσα ομιλείται και σε περιοχές του Λανκασάιρ και της νότιας Σκωτίας .
Οι περισσότεροι λένε ότι τα κουμπρικά εξαφανίστηκαν τον 12ο ή 13ο αιώνα .
Το αριθμητικό σύστημα κούμπρικ χρησιμοποιείται ακόμη από πολλούς βοσκούς στην περιοχή Lake .