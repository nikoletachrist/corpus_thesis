Συνήθεις τέτοιες ομάδες ενηλίκων είναι οι φυλακισμένοι αλλά και όσοι καταδικάστηκαν με σχετική ποινή ξυλοδαρμού .
Συνηθέστερα , οι μέθοδοι που χρησιμοποιούνται είναι η μαστίγωση στην πλάτη , το χτύπημα με ράβδο , ιδίως στις πατούσες των ποδών κ.ά .
Στο πέρας της Ιστορίας από την αρχαιότητα έως και τη σύγχρονη εποχή , το ξύλο και η σωματική βία υπήρξαν , στους περισσότερους πολιτισμούς , συχνό και αποδεκτό μέσον τιμωρίας των εκάστοτε παραβατών .
Είναι όμως γεγονός ότι , από το δεύτερο ιδίως μισό του 20ου αιώνα και έκτοτε , η πρακτική αυτή θεωρείται ευρέως αντίθετη προς τα ανθρώπινα και ατομικά δικαιώματα , με αποτέλεσμα τον περιορισμό ή πλήρη κατάργησή της δια νόμου .
Πλέον , στον 21ο αιώνα , το νομικό καθεστώς που διέπει τον ξυλοδαρμό ως σωφρονιστική μέθοδο , διαφέρει σημαντικά από χώρα σε χώρα .
Να σημειωθεί ότι στην Ελλάδα κάθε κακοποίηση ανηλίκων εντός της οικογενείας , για σωφρονιστικούς ή άλλους λόγους , όπως και κάθε βία μέσα στην οικογένεια , απαγορεύεται ρητώς από τον νόμο , ήδη από το 2006 .
Οι τυπικές και καθιερωμένες μέθοδοι τιμωρίας που μετέρχονται σωματικής βίας μπορούν να διακριθούν στις ακόλουθες κατηγορίες , βάσει του πλαισίου εφαρμογής τους : • Εκπαιδευτικού πλαισίου : χτυπήματα με βέργα ( ραβδίσματα ) ή με κομμάτια ξύλο , από δασκάλους ή καθηγητές προς μαθητές , ως τιμωρία για κακή διαγωγή στο σχολείο .
Τέτοιου είδους πρακτικές έχουν πλέον εκλείψει στη σημερινή Ευρώπη , ωστόσο είναι υπαρκτές και σε κανονική χρήση σε αρκετές πολιτείες των ΗΠΑ και πολλές άλλες χώρες ανά τον κόσμο . • Οικιακού ή Γονεϊκού : ξυλοκόπημα παιδιού για τιμωρία -σπανιότερα συζύγου- στο πλαίσιο της οικογένειας .
Μπορεί να περιλαμβάνει και ανηλίκους που συγκατοικούν χωρίς άμεσο συγγενικό δεσμό , π.χ . ανήλικους υπηρέτες- υπηρέτριες .
Συνήθη μέσα που χρησιμοποιούνται είναι το χτύπημα απευθείας με το χέρι , χτυπήματα με βέργα ή ζώνη ( ζωνάρι ) . • Δικαστικού : μαστιγώματα ( συνηθέστερα ) αλλά και δάρσιμο με βέργα ή ξύλο , κατόπιν δικαστικής απόφασης , ως ποινή για συγκεκριμένα αδικήματα και καταπώς προβλέπεται από τη νομοθεσία διαφόρων χωρών .
Στην Ευρώπη και τη Βόρεια Αμερική , τέτοιες ποινές ανήκουν αποκλειστικά στο παρελθόν .
Πρόβλεψη και εφαρμογή ανάλογων ποινών γίνεται , με διαφορετική συχνότητα , σε κράτη της Μέσης Ανατολής , Νοτιο-Ανατολικής Ασίας , Αφρικής , Καραϊβικής .
Σε αρκετές περιπτώσεις , η επιβολή τους γίνεται δημοσίως , παρουσία πλήθους . • Στρατιωτικού : π.χ . μαστιγώματα κατά το παρελθόν στον Βρετανικό στρατό και ναυτικό .
Ποινές σωματικής βίας έχουν καταγγελθεί στον στρατό και είναι σχεδόν βέβαιο ότι ασκούνται και σήμερα εις βάρος στρατιωτικών και οπλιτών θητείας , σε πολλές χώρες του κόσμου .
Είναι συχνά τυποποιημένες και ποικίλης μορφής .
Λόγω της κλειστής φύσης ( μυστικότητας ) του στρατού , λιγότερα στοιχεία είναι γνωστά με ακρίβεια . • Ιδρυμάτων : Αφορά τόσο τις φυλακές ( σωφρονιστικά ιδρύματα ) , όσο και τα αναμορφωτήρια ή άλλα ιδρύματα παίδων ( ορφανοτροφεία κ.ά ) , μονάδες φροντίδας ανήμπορων κ.λ.π .
Ασκούνται ενίοτε μετά την παραβίαση εσωτερικών κανονισμών , όμως σε αυτούς τους χώρους , τέτοιες πρακτικές είναι συχνά παράνομες , οπότε τυχόν γνωστοποίησή τους κινητοποιεί τη Δικαιοσύνη .
To ξυλοφόρτωμα παιδιών έναντι τιμωρίας έχει μακρά ιστορία επιβολής στον Δυτικό κόσμο από ενηλίκους σε θέση ισχύος .
Τέτοιου είδους τιμωριτικές πρακτικές καταγράφονται ήδη από τον 10ο αι . π.Χ . στις Σολωμόντος Παροιμίες της παλαιάς Διαθήκης και μάλιστα με σαφέστατο τρόπο . Ὅς φείδεται τῆς βακτηρίας μισεῖ τον υἱόν αὐτοῦ , ὁ δε ἀγαπῶν ἐπιμελῶς παιδεύει . [ … ] Μή ἀπόσχει νήπιον παιδεύειν , ὅτι ἐάν πατάξης αὐτόν ράβδω , οὐ μἠ ἀποθάνη .
Σύ μέν γάρ πατάξεις αὐτόν ράβδω , τήν δέ ψυχή αὐτοῦ ἐκ θανάτου ρύση .
Δηλαδή , σε νεοελληνική απόδοση : « Όποιος φείδεται της βέργας , μισεί τον γυιο του , ενώ όποιος τον αγαπά τον συμμορφώνει με επιμέλεια . [ … ] Να μην απέχεις από τη συμμόρφωση του παιδιού , διότι αν τον χτυπήσεις με βέργα , ε δε θα πεθάνει .
Θα τον χτυπήσεις βέβαια με τη βέργα , τη ψυχή του όμως θα τη γλιτώσεις από τον θάνατο .
Το « σωφρονιστικό ξύλο » ήταν οπωσδήποτε παρόν στους αρχαίους πολιτισμούς , τόσο στην Αίγυπτο και στην Αρχαία Ελλάδα , όσο και μετέπειτα στη Ρωμαϊκή αυτοκρατορία , κατά την επιβολή εκπαιδευτικής αλλά και δικαστικής πειθαρχίας .
Ορισμένα κράτη έχουν φημιστεί για τη χρήση τέτοιων σκληρών τιμωριών , η πολιτεία της Σπάρτης συγκεκριμένα τις εφάρμοζε στο πλαίσιο ενός συστήματος πειθαρχίας ώστε να οικοδομηθεί η ψυχική αντοχή και η σωματική δύναμη των πολιτών .
Ιδίως οι νεαροί άνδρες Σπαρτιάτες φάινεται να θεωρούσαν την υποβολή αδιαμαρτύρητα σε ξυλοδαρμό ως απόδειξη θάρρους και ανδρισμού .
Και αν το παράδειγμα των Λακεδαιμονίων θεωρηθεί ακραίο , ο ξυλοδαρμός ήταν πιθανότατα η συχνότερη μορφή τιμωρίας στον αρχαίο κόσμο .
Στη Ρωμαϊκή εποχή , ένας Ρωμαίος πολίτης μπορούσε να δεχτεί έως και 40 βουρδουλιές ή χτυπήματα , σύμφωνα με τους τότε νόμους .
Ο βούρδουλας ( μαστίγιο ) ασκούταν στην πλάτη και τους ώμους , ενώ οι λεγόμενες φάσκες ( ξύλινη ράβδος από ξύλο ιτιάς , αντί σημύδας ) ασκούνταν στα οπίσθια . Ένας , πάλι από τους σπουδαιότερους Ρωμαίους ρητοροδιδάσκαλους , έλαβε σαφή θέση εναντίον της χρήσης μαστίγιου και σωματικής βίας στην εκπαίδευση αγοριών .
Συνδέει ακόμη , αυτή την πρακτική , με έμμεσο πλην σαφή τρόπο , με περιπτώσεις ερωτικής κακοποίησης των μαθητών , τις οποίες και κατακρίνει έντονα .
Πρόκειται για τον Κοϊντιλιανό , που τον 1ο αιώνα μ.Χ έγραψε επί του θέματος , στο έργο `` Μαθήματα ρητορικής '' ( βιβ .
I , κεφ .
ΙΙΙΙ ) : Το ότι τα αγόρια πρέπει να υποφέρουν σωματική βία για τιμωρία , παρότι αποτελεί παράδοση και ο Χρύσιππος δε φέρει καμμία αντίρρηση σε αυτό , εγώ ουδόλως το εγκρίνω .
Πρώτον , επειδή είναι ατιμωτικό , και τιμωρία που αρμόζει σε δούλους , και στην πραγματικότητα ( όπως γίνεται φανερό , αν σκεφτείς την ηλικιακή διαφορά ) , είναι ύβρις .
Δεύτερον , επειδή , εάν ο χαρακτήρας είναι αγοριού είναι τόσο άθλιος που δεν επιδέχεται βελτιώσεως , θα μείνει αμετάβλητος , όπως και ο χειρότερος δούλος , ακόμα και με τις βουρδουλιές .
Και τέλος , εάν είναι μαζί του κάποιος [ δάσκαλος ] που αξιώνει τακτικά και αυστηρά τα [ μαθητικά ] καθήκοντά του , δεν θα χρειαστεί καμμία βίαιη τιμωρία . … Εξάλλου , έστω ότι πειθαναγκάζεις ένα αγόρι με τις βουρδουλιές , πώς θα τον διαχειριστείς όταν γίνει νεαρός άντρας στον οποίο είναι αδύνατο να ασκήσεις τέτοια τρομερή μέθοδο , και ο οποίος θα έχει να ακολουθήσει ακόμη πιο απαιτητικές σπουδές ; Πρόσθεσε στις σκέψεις αυτές ότι πράγματα που είναι δυσάρεστο να κατονομάσω , και που πιθανόν αργότερα προκαλούν ντροπή , συμβαίνουν συχνά σε αγόρια ενόσω μαστιγώνονται , υπό το κράτος του φόβου και του πόνου .
Και τέτοια ντροπή κατακλύζει και καταπιέζει το μυαλό , που τους κάνει να αποφεύγουν τα ανθρώπινα βλέμματα και να νιώθουν αδιάκοπη ταραχή . [ … ] Ντρέπομαι που λέω ότι σκανδαλωδώς ανάξιοι άνθρωποι συχνά καταχρώνται το προνόμιο της τιμωρίας και τις όποιες ευκαιρίες ο φόβος των δύστυχων παιδιών παρέχει ενίοτε σε ορισμένους .
Στη Δυτική Ευρώπη του Μεσαίωνα η τιμωρία με σωματική βία ενθαρρυνόταν από τη στάση της χριστιανικής εκκλησίας απέναντι στο ανθρώπινο σώμα .
Το σώμα του ανθρώπου έχαιρε πολύ λιγότερης εκτίμησης από τη ψυχή , ενώ συχνά συνδεόταν με τα εγκόσμια πάθη και αμαρτίες .
Μάλιστα είναι γνωστές περιπτώσεις αυτομαστίγωσης προς εξαγνισμό .
Αυτά δεν άφηναν ανεπηρέαστα τα τότε σχολεία και χώρους εκπαίδευσης , που είχαν στενή σχέση μα την Εκκλησία .
Ωστόσο , οι τιμωρητικές αυτές πρακτικές αυτές δεν ήταν πάντα χωρίς κριτική . Ήδη τον 11ο αιώνα , ο Άγιος Άνσελμος αντιτάχθηκε σε αυτές .
Υπάρχει μαρτυρία ότι ένας μοναχός κατέφυγε κάποτε σε αυτόν διαμαρτυρόμενος για την απείθεια των μαθητευόμενων μοναχών στο μοναστήρι του . Όπως είπε στον Άνσελμο , έδερνε τους μαθητευόμενους όλη μέρα και όλη νύχτα , και πάλι δεν μπορούσε να τους κάνει άξιους μοναχούς .
Ο Άνσελμος χαρακτήρισε εντελώς απαράδεκτα τέτοια μέσα πειθαρχίας , που παρήγαγαν μόνο φόβο και μίσος .
Συνέστησε ως καλύτερα εργαλεία , την αγάπη , την ενθάρρυνση και την καλοσύνη .
Από τον 16ο αιώνα και εφεξής , νέες τάσεις εμφανίστηκαν στις δικαστικές ποινές ξυλοδαρμού και σωματικής βίας .
Οι ποινές αυτές , κατόπιν επιβολής τους στο δικαστήριο , εκτελούνταν , ολοένα συχνότερα σε δημόσιους χώρους , εν είδει δημόσιων θεαμάτων .
Στόχος , μεταξύ άλλων , να αποθαρρύνονται οι εν δυνάμει παραβάτες .
Εν τω μεταξύ , πρώιμοι συγγραφείς εκπαιδευτικών θεμάτων , όπως ο Ρότζερ Άσαμ ( Roger Asham ) , διαμαρτύρονταν για τον αυθαίρετο και σκληρό τρόπο με τον οποίο τιμωρούνταν τα παιδιά .
Μερικές δεκαετίες αργότερα , ο Άγγλος φιλόσοφος Τζων Λοκ ήταν ίσως αυτός που άσκησε επί του θέματος την μεγαλύτερη επιρροή .
Στο βιβλίο του « Μερικές Σκέψεις αναφορικά με την Εκπάιδευση » ασκεί κριτική στην ως τότε εκπαίδευση και γενικώς ανατροφή των παιδιών , και τις κυρίαρχες αντιλήψεις .
Ενώ προτείνει μια μάλλον σκληραγώγηση των παιδιών ( έκθεση στον ήλιο και εξωτερικούς χώρους , μη υπερβολική κάλυψη με ρούχα κλπ ) , επικρίνει και τη χρήση του δίπολου « ανταμοιβή - τιμωρία » , ( παρ 52 ) του οποίου , όπως λέει , γινόταν κατάχρηση ή κακή χρήση και το οποίο συνδέεται με τον σωματικό πόνο και τη σωματική ευχαρίστηση αντιστοίχως .
Απεναντίας , προτείνει ως καλλίτερα κίνητρα - μέσα ανατροφής την καλλιέργεια εκτίμησης και απαξίωσης ( παρ 55 ) για πράγματα και καταστάσεις . Όσον αφορά τα μαστιγώματα και τη χρήση βέργας για την παιδική πειθαρχία , ο Λοκ αναφέρει συγκεκριμένα παρ . 46 : η βέργα , το μόνο εργαλείο πειθαρχίας που συνήθως γνωρίζουν οι παιδαγωγοί , ή και μπορούν να σκεφτούν , είναι το πλέον ακατάλληλο απ ’ όλα [ τα εργαλεία ] στην εκπαίδευση . Ίσως το παραπάνω βιβλίο ήταν και το κείμενο που επηρέασε περισσότερο τους Πολωνούς βουλευτές στην πλήρη απαγόρευση της τιμωρίας σωματικής βίας το 1783 –η Πολωνία ήταν η πρώτη χώρα στον κόσμο που αποφάσισε κάτι τέτοιο .
Τη δεκαετία του 1870 , διάφορα δικαστήρια έθεσαν εκτός νόμου την αρχή του κοινού δικαίου πως ένας άνδρας είχε το δικαίωμα να « τιμωρεί δια χειροδικίας τη σύζυγο που έσφαλλε » . `` .
Και στο Ηνωμένο Βασίλειο , το κατά παράδοσιν δικαίωμα του άντρα να ασκεί μέτρια σωματική βία , ώστε αυτή « να μην εκφεύγει των καθηκόντων της » ομοίως αφαιρέθηκε το 1891 .
Πολλές ευρωπαϊκές χώρες , περιλαμβανομένων όλων των Σκανδιναβικών , έχουν απαγορεύσει δια νόμου κάθε σωματική βία για τιμωρία έναντι των παιδιών ( σωματική τιμωρία ) .
Η παλαιότερη προσπάθεια απαγόρευσης του τιμωρητικού ξυλοδαρμού ανηλίκων ( σε επίπεδο κράτους ) ανάγεται στην Πολωνία του 1783 και στην τότε σχετική απόφαση του Πολωνικού κοινοβουλίου .
Ωστόσο , η πρώτη φορά που καταγράφηκε πλήρης απαγόρευση σε όλα τα κοινωνικά πεδία- στο σχολείο , στο σπίτι , σε άλλους χώρους φροντίδας και στο ποινικό και δικαστικό σύστημα- ήταν το 1979 στη Πολωνία .
Σύμφωνα με τον νέο σουηδικό Κώδικα Γονέων : « Τα παιδιά δικαιούνται φροντίδας , ασφάλειας και καλής ανατροφής .
Τα παιδιά πρέπει να αντιμετωπίζονται με σεβασμό στην προσωπικότητα και ατομικότητά τους και δεν επιτρέπεται να υποβάλλονται σε τιμωρίες ξυλοδαρμού ή άλλη ταπεινωτική μεταχείριση » .
Στην Ελλάδα , κάθε βία εντός της οικογενείας και εις βάρος οποιουδήποτε μέλους είναι νομικώς απαγορευμένη .
Συγκεκριμένα για τους ανηλίκους , η σωματική βία ως μέσον σωφρονισμού δύναται να επιφέρει έως και την αφαίρεση της γονικής μέριμνας ή επιμέλειας ( βάσει του άρθρου 4 , ν . 3500/ 2006 και του 1532 του Αστικού Κώδικα ) εφόσον αυτό ζητηθεί από έναν γονέα , στενούς συγγενείς , τον εισαγγελέα ή αυτεπαγγέλτως .
Στα ελληνικά σχολεία , η άσκηση ποινών σωματικής βίας στους μαθητές δημοτικών σχολείων , έχει απαγορευτεί δια νόμου με προεδρικό διάταγμα του 1998 .
Στους δε μαθητές της δευτεροβάθμιας εκπαίδευσης ( γυμνάσια και λύκεια ) , τέτοιες ποινές είναι απαγορευμένες με νόμο του 2005 , όσον αφορά την παρέκκλιση από την προσήκουσα διαγωγή .
Σε κάθε περίπτωση , ποινές σωματικής βίας δεν έχουν παρατηρηθεί ή καταγγελθεί σε ελληνικά σχολεία ( πρωτοβάθμια ή δευτεροβάθμια ) , κατά τις τελευταίες δεκαετίες και τον 21ο αιώνα , ειδικότερα . Έως σήμερα ( 2019 ) , 54 κράτη έχουν απαγορεύσει πλήρως τη σωματική βία σε ανηλίκους έναντι τιμωρίας , σύμφωνα με τα στοιχεία διεθνούς πρωτοβουλίας με έδρα τη Γενεύη και σκοπό την παύση του φαινομένου ανά τον κόσμο .
Ακολουθεί κατάλογος των χωρών αυτών : Σουηδία ( 1979 ) Φινλανδία ( 1983 ) Νορβηγία ( 1987 ) Αυστρία ( 1989 ) Κύπρος ( 1994 ) Δανία ( 1997 ) Λετονία ( 1998 ) Κροατία ( 1999 ) Βουλγαρία ( 2000 ) Ισραήλ ( 2000 ) Γερμανία ( 2000 ) Τουρκμενιστάν ( 2002 ) Ισλανδία ( 2003 ) Ουκρανία ( 2004 ) Ρουμανία ( 2004 ) Ουγγαρία ( 2005 ) Ελλάδα ( 2006 ) Ολλανδία ( 2007 ) Νέα Ζηλανδία ( 2007 ) Πορτογαλία ( 2007 ) Ουρουγουάη ( 2007 ) Βενεζουέλα ( 2007 ) Ισπανία ( 2007 ) Τόγκο ( 2007 ) Κόστα Ρίκα ( 2008 ) Μολδαβία ( 2008 ) Λουξεμβούργο ( 2008 ) Λιχτενστάιν ( 2008 ) Πολωνία ( 2010 ) Τυνησία ( 2010 ) Κένυα ( 2010 ) Κονγκό ( 2010 ) Αλβανία ( 2010 ) Νότιο Σουδάν ( 2011 ) ΠΓΔΜ ( 2013 ) Ονδούρα ( 2013 ) Πράσινο Ακρωτήριο ( 2013 ) Μάλτα ( 2014 ) Βραζιλία ( 2014 ) Αργεντινή ( 2014 ) Βολιβία ( 2014 ) Άγιος Μαρίνος ( 2014 ) Νικαράγουα ( 2014 ) Εσθονία ( 2014 ) Ανδόρρα ( 2014 ) Μπενίν ( 2015 ) Ιρλανδία ( 2015 ) Περού ( 2015 ) Μογγολία ( 2016 ) Μαυροβούνιο ( 2016 ) Παραγουάη ( 2016 ) Σλοβενία ( 2016 ) Λιθουανία ( 2017 ) Νεπάλ ( 2018 ) Στον παρακάτω πίνακα γίνεται επισκόπηση του ξυλοδαρμού ανηλίκων έναντι τιμωρίας παγκοσμίως , όσον αφορά το πλαίσιο και καθεστώς εφαρμογής του : Στην Ελλάδα , στο σχολικό- εκπαιδευτικό πλαίσιο , ο « συνετισμός » ή τιμωρία των απείθαρχων μαθητών περιλάμβανε από παλιά και μέσα σωματικής βίας .
Τέτοια μέσα ήταν σε τακτική χρήση έως και το δεύτερο μισό του περασμένου αιώνα , όντας σε γενικές γραμμές αποδεκτά και από την κοινωνία .
Ενδεικτική είναι η παροιμία « Όπου δεν πίπτει λόγος , πίπτει ράβδος » ( κακή μετάφραση του αρχαίου Ον ου τύπτει λόγος , ουδέ ράβδος , δηλαδή ότι εκεί που δεν σηκώνει λόγια δεν σηκώνει ούτε ξύλο ) , που παραπέμπει στην χρήση ( και ) από τον δάσκαλο/ καθηγητή της βέργας , όταν τα λόγια δεν επαρκούν προς συμμόρφωση .
Χαρακτηριστική της εποχής η -δημοφιλής και σήμερα- ταινία του 1959 « Το ξύλο βγήκε από τον παράδεισο » , ομώνυμη άλλης μίας σχετικής παροιμίας .
Μεταξύ άλλων καταγράφεται ότι οι ατίθασες μαθήτριες ενός καλού σχολείου των Αθηνών χαστουκίζονται προς συμμόρφωση , όταν κριθεί αυτό απαραίτητο , με χαρακτηριστικότερη τη σκηνή του χαστουκιού της πρωταγωνίστριας Λίζας ( την οποία παίζει η ηθοποιός Αλίκη Βουγιουκλάκη ) .
Πάντως είναι βέβαιο πως ανάλογες τιμωρίες ήταν διαδεδομένες στην Ελλάδα τη δεκαετία του 1950 , και μάλιστα με τη χρήση βέργας ή βούρδουλα , έως και τις δεκαετίες του 1960 – ’ 70 .
Η Σαουδική Αραβία είναι από τα κράτη όπου προβλέπονται και εφαρμόζονται ποινές ξυλοδαρμού από δικαστήρια της χώρας .
Ο Ράιφ Μπαντάουϊ ( رائف بدوي Ράαγιεφ Μπαντάουϊ ) είναι Σαουδαράβας συγγραφέας , πολιτικός αμφισβητίας και ακτιβιστής και δημιουργός του ιστολογίου « Ελεύθεροι Σαουδαράβες » .
Το 2012 συνελήφθη με τις κατηγορίες της προσβολής του Ισλάμ δια μέσω ηλεκτρονικών μέσων και αντιμετώπισε στο δικαστήριο πρόσθετες κατηγορίες όπως την αποστασία .