Στη συνέχεια συγκρούστηκε σε αγώνα μπαράζ που διεξήχθη στο Βόλο με την ομάδα που κατετάγη στην αντίστοιχη θέση του Ομίλου Βορρά , τους Τιτάνες Δράμας , καταφέρνοντας να πάρει τη νίκη με σκορ 47-41 και μαζί ένα εισιτήριο για την κορυφαία κατηγορία .
Σε ό , τι αφορά τη διοργάνωση του Κυπέλλου , ο Κρόνος ξεκίνησε με εντός έδρας νίκη και ειδικότερα απέναντι στην Τερψιθέα Γλυφάδας με σκορ 52-37 .
Στο επόμενο παιχνίδι νίκησε δύσκολα τον Αστέρα Εξαρχείων εντός έδρας με σκορ 73-71 στη β ' παράταση ( 57-57 αγώνας , 65-65 α ' παράταση ) .
Τελικά η πορεία του σταμάτησε στη « Φάση των 16 » όπου δεν κατάφερε να ξεπεράσει το εμπόδιο του Άρη Θεσσαλονίκης , που επικράτησε στον Άγιο Δημήτριο με σκορ 48-64 .
Την περίοδο 2011-12 καταγράφεται η πρώτη παρουσία του συλλόγου στο Πρωτάθλημα της Α1 Εθνικής , όπου 12 ομάδες διαγωνίστηκαν για τον τίτλο του Πρωταθλητή Ελλάδος .
Για πρωτοεμφανιζόμενη ομάδα , το πρόσημο της χρονιάς μπορεί να χαρακτηριστεί θετικό από τη στιγμή που τερμάτισε στην 7η θέση της τελικής βαθμολογίας , αποφεύγοντας την ψυχοφθόρα διαδικασία της συμμετοχής στα Play-Outs .
Για να το πετύχει συγκέντρωσε 9 νίκες και 13 ήττες .
Ο Κρόνος δεν ενέταξε στο δυναμικό του τη χρονιά αυτή Αμερικανίδες , ωστόσο το βάρος του σκοραρίσματος σήκωσε σε μεγάλο βαθμό η Σέρβα Μιλένα Βουκίσεβιτς ( 273 πόντοι σε 14 αγώνες , 19,50 κατά μ.ό. ) .
Σημαντική ήταν και η συμβολή της Μαρίας Ζικυρίδου ( 249 πόντοι σε 22 αγώνες , 11,32 κατά μ.ό . ) , καθώς και της Αναστασίας Γκοτζή ( 237 πόντοι σε 22 αγώνες , 10,77 κατά μ.ό. ) .
Μετά τις τέσσερις πρώτες αγωνιστικές η Ελένη Μίχα , αντικαταστάθηκε στον πάγκο της ομάδας από το Σταύρο Νανάκο , με συνεργάτη το Δημήτρη Λαγοπόδη , δίδυμο που παρέμεινε μέχρι τον Απρίλιο του 2012 .
Η πορεία της ομάδας στο Κύπελλο ξεκίνησε από τη « Φάση των 16 » , όπου κατάφερε να πάρει θετικό αποτέλεσμα απέναντι στον Απόλλωνα Καλαμαριάς , νικώντας εκτός έδρας με σκορ 47-68 .
Στη « Φάση των 8 » διασταυρώθηκε με τον Παναθηναϊκό από τον οποίο και ηττήθηκε εντός έδρας με σκορ 61-80 .
Τον Ιούλιο του 2012 ανακοινώθηκε η συνεργασία του συλλόγου με τον προπονητή Θοδωρή Ορφανίδη , ενώ συνεργάτης του προσελήφθη ο Γιάννης Αναστασόπουλος .
Στα τέλη Νοεμβρίου ο Ορφανίδης παραιτήθηκε για προσωπικούς λόγους και αντικαταστάθηκε από τον Αλέκο Παππά .
Ο τελευταίος καθοδήγησε την ομάδα μέχρι τα τέλη Σεπτεμβρίου του 2013 .
Οι αγωνιστικές υποχρεώσεις της ομάδας ξεκίνησαν από το Κύπελλο Ελλάδος , στο οποίο ο Κρόνος εντάχθηκε και πάλι απευθείας στη « Φάση των 16 » .
Εκεί ηττήθηκε εκτός έδρας από το μετέπειτα τροπαιούχο Πρωτέα Βούλας , με σκορ 66-55 , με συνέπεια να αποκλειστεί από τη συνέχεια της διοργάνωσης .
Στο Πρωτάθλημα ο Κρόνος είχε δυσκολότερη αποστολή σε σχέση με την προηγούμενη χρονιά , καθώς αναδιάρθρωση των κατηγοριών επέβαλε να υποβιβαστούν πέντε ομάδες συνολικά .
Η ομάδα του Μπραχαμίου συγκέντρωσε στην Κανονική Περίοδο του 2012-13 12 νίκες και 10 ήττες με αποτέλεσμα να καταταγεί στην 7η θέση . Έχοντας ισοβαθμίσει με τον Άρη Θεσσαλονίκης , βρέθηκε χαμηλότερα από αυτόν εξαιτίας των μεταξύ τους αποτελεσμάτων .
Στη συνέχεια ο Κρόνος διασταυρώθηκε στη διαδικασία των Play-Outs με τον 8ο στην κατάταξη , Αστέρα Εξαρχείων , προκειμένου να πετύχει την παραμονή του στην Α1 Εθνική .
Οι δύο ομάδες μετέφεραν από μία εντός έδρας νίκη από την κανονική περίοδο ( 65-58 και 81-45 τα σκορ ) και χρειάζονταν συνολικά άλλες δύο .
Ο Κρόνος τις πέτυχε διαδοχικά ( 72-53 εντός και 49-73 εκτός ) και με τον τρόπο αυτό απέφυγε τον υποβιβασμό .
Κορυφαία σκόρερ της ομάδας κατά την Κανονική Περίοδο αναδείχθηκε η Αμερικανίδα Τζάσμιν Σμιθ ( 315 πόντοι σε 19 αγώνες , 16,58 κατά μ.ό . ) , ενώ ακολούθησαν οι Αναστασία Γκοτζή ( 274 πόντοι σε 21 αγώνες , 13,05 κατά μ.ό . ) και Νένα Νικολαΐδου ( 240 πόντοι σε 21 αγώνες , 11,43 κατά μ.ό. ) .
Για το μεγαλύτερο μέρος του Οκτωβρίου , καθήκοντα πρώτου προπονητή ανέλαβε προσωρινά ο Γιώργος Περαντωνάκης με συνεργάτη τον Βαγγέλη Βασιλάκο , μέχρι την ανάληψη της τεχνικής ηγεσίας από το Θάνο Σόφτση , ο οποίος παρέμεινε στο πόστο του σε ολόκληρη τη διάρκεια της περιόδου 2013-14 .
Σε ό , τι αφορά τη διοργάνωση του Κυπέλλου Ελλάδος , ο σύλλογος του Αγίου Δημητρίου εντάχθηκε σε αυτή αρχές Οκτωβρίου , στα πλαίσια της « Φάσης των 16 » .
Εκεί νίκησε τον Αθηναϊκό στην παράταση με σκορ 73-71 ( 61-61 κανονικός αγώνας ) .
Ακολούθως όμως , η ομάδα του Αγίου Δημητρίου δήλωσε αδυναμία μετάβασης στην Κω για αναμέτρηση με τον τοπικό Ιπποκράτη , με αποτέλεσμα ο τελευταίος να περάσει στην κορυφαία τετράδα άνευ αγώνος .
Την περίοδο αυτή ο Κρόνος αγωνίστηκε ξανά στην Α1 Εθνική , καταλαμβάνοντας την 9η και προτελευταία θέση στην τελική βαθμολογία της Κανονικής Περιόδου . Έχοντας συγκεντρώσει 4 νίκες και 14 ήττες , κλήθηκε να διεκδικήσει την παραμονή του στην κατηγορία μέσω διαδικασίας Play-Outs εναντίον του 8ου στη βαθμολογία Π.Α.Ο.Κ .
Βάσει της προκήρυξης του Πρωταθλήματος , νικήτρια θα αναδεικνυόταν η ομάδα που πρώτη θα συγκέντρωνε τρεις νίκες εναντίον της αντιπάλου της , λαμβάνοντας υπόψη και τα αποτελέσματα της κανονικής περιόδου .
Κρόνος και Π.Α.Ο.Κ . μετέφεραν από μία νίκη και τελικά εξάντλησαν ολόκληρη τη σειρά των επιπλέον τριών παιχνιδιών προτού ο Π.Α.Ο.Κ . λάβει το εισιτήριο για τα Play-Offs σε παιχνίδι καθοριστικής σημασίας στην έδρα του .
Ειδικότερα ο Κρόνος νίκησε αρχικά εκτός έδρας με σκορ 42-59 στην Πυλαία , αλλά ακολούθως ηττήθηκε για ένα πόντο διαφορά ( 66-67 ) στην έδρα του .
Τελικά ο Π.Α.Ο.Κ . ήταν αυτός που παρέμεινε στην Κατηγορία επικρατώντας στη Θεσσαλονίκη με σκορ 55-43 , ενώ ο Κρόνος πήρε το δρόμο του υποβιβασμού .
Για τη δημιουργία της τελικής κατάταξης , Κρόνος Αγίου Δημητρίου και Ίκαρος Καλλιθέας δεν χρειάστηκε να αναμετρηθούν μεταξύ τους , αλλά κατέλαβαν την 9η και 10η θέση αντίστοιχα βάσει των επιδόσεών τους στην κανονική περίοδο .
Κατά τη διάρκεια της Κανονικής Περιόδου , η Αμερικανίδα του Κρόνου Κάθριν Χάρι συγκέντρωσε τους περισσότερους πόντους εντός της ομάδας ( 237 πόντοι σε 18 αγώνες , 13,17 κατά μ.ό . ) , ενώ βρέθηκε στη 2η θέση του πίνακα των αθλητών με τη μεγαλύτερη συλλογή ριμπάουντ στο Πρωτάθλημα ( 229 σε 18 αγώνες , 12,72 κατά μ.ό. ) .
Επίσης ήταν 3η στον αντίστοιχο πίνακα για τα κοψίματα ( 15 σε 18 αγώνες , 0,83 κατά μ.ό. ) .
Από την πλευρά της η Κατερίνα Σπαθάρου είχε τη δεύτερη καλύτερη επίδοση στο σκοράρισμα εντός της ομάδας ( 208 πόντοι σε 18 αγώνες , 11,56 κατά μ.ό . ) , ενώ είχε και την 4η καλύτερη επίδοση στις ασίστ στο σύνολο των ομάδων ( 64 σε 18 αγώνες , 3,56 κατά μ.ό. ) .
Προκειμένου να ανακτήσει το χαμένο έδαφος , η διοίκηση της ομάδας αποφάσισε να προχωρήσει το Μάιο του 2014 σε πρόσληψη νέου προπονητή και συγκεκριμένα του Λέριου Γιώργου Χατζηδάκη .
Ωστόσο η συνεργασία των δύο πλευρών δεν έφτασε μέχρι την έναρξη της αγωνιστικής δράσης : ήταν η Αθηνά Ζέρβα αυτή που ανέλαβε το πόστο του τον Οκτώβριο , μένοντας σε ολόκληρη τη διάρκεια της χρονιάς .
Ο Κρόνος εντάχθηκε τη χρονιά 2014-15 στον Όμιλο Νότου της Α2 Εθνικής , ολοκληρώνοντας τον Απρίλη τις αγωνιστικές του υποχρεώσεις στην κορυφή της τελικής βαθμολογίας .
Αυτό ήταν και το πρώτο Πρωτάθλημα που ο σύλλογος κατέκτησε σε εθνικό επίπεδο .
Ο απολογισμός του ήταν 20 νίκες σε 22 αγωνιστικές , τρεις περισσότερες από την επόμενη ομάδα .
Αυτονόητα , ο Κρόνος απέκτησε και το δικαίωμα επιστροφής στην Α1 Εθνική το επόμενο φθινόπωρο .
Παραδόξως , καμία αθλήτρια του συλλόγου δεν κατέλαβε κάποια από τις πρώτες θέσεις του πίνακα των καλύτερων σκόρερς του Πρωταθλήματος .
Την περίοδο αυτή το σωματείο του Μπραχαμίου επέδειξε ανθεκτικότητα στο Κύπελλο , λαμβάνοντας μέρος σε 4 αγώνες προτού διακοπεί η πορεία του .
Συγκεκριμένα απέκλεισε στην Α ' Φάση διαδοχικά τη Δάφνη Αγίου Δημητρίου ( 59-60 στην παράταση , 55-55 κανον . αγώνας ) και το Σπόρτιγκ ( 46-50 ) , αμφότερα εκτός έδρας παιχνίδια .
Στη « Φάση των 16 » πέταξε εκτός διοργάνωσης τον Παναθηναϊκό τον οποίο νίκησε εντός με σκορ 45-38 .
Τελικά ήταν η Τερψιθέα Γλυφάδας η ομάδα που απέκλεισε τον Κρόνο στη « Φάση των 8 » , νικώντας τον στον Άγιο Δημήτριο με σκορ 50-55 .
Το φθινόπωρο του 2015 ο Κρόνος επέστρεψε στα γήπεδα της Α1 Εθνικής θέτοντας ως πρωταρχικό στόχο την παραμονή του .
Στην προσπάθεια αυτή η ομάδα , υπό τις οδηγίες του Άρη Μαυρίδη , κλήθηκε να αντιμετωπίσει 9 αντιπάλους στην Κανονική Περίοδο του 2015-16 , με τις πρώτες 8 ομάδες να συνεχίζουν στα Play-Offs και τις άλλες δύο να υποβιβάζονται .
Η συλλογή 7 νικηφόρων αποτελεσμάτων σε 18 αγωνιστικές επέτρεψε στην ομάδα του Αγίου Δημητρίου να τερματίσει στην 8η θέση της τελικής βαθμολογίας , σε ισοβαθμία με την 7η Τερψιθέα Γλυφάδας .
Στο σημείο αυτό τους περισσότερους πόντους για λογαριασμό της ομάδας είχε σημειώσει η Νάταλι Ντέι ( 292 πόντοι σε 17 αγώνες , 17,18 κατά μ.ό. ) .
Η αθλήτρια από τις Αμερικανικές Παρθένες Νήσους αναδείχθηκε επίσης η δεύτερη παραγωγικότερη σκόρερ του Πρωταθλήματος .
Ακολούθησαν εντός της ομάδας η Κύπρια Ελεάνα Πανταζή ( 144 πόντοι σε 15 αγώνες , 9,60 κατά μ.ό . ) και η Αμερικανίδα Αντιζάτ Άνταμς ( 114 πόντοι σε 10 αγώνες , 11,40 κατά μ.ό. ) .
Στη διαδικασία των Play-Offs ο Κρόνος διασταυρώθηκε με τον πρωτοπόρο Ολυμπιακό Πειραιώς , απέναντι στον οποίο μετρούσε δύο ήττες ( 67-45 εκτός , 60-82 εντός ) .
Για να κλείσει η σειρά χρειαζόταν μία ακόμη νίκη εκ μέρους του Ολυμπιακού , ο οποίος την πέτυχε άμεσα στην έδρα του με σκορ 100-61 .
Κατά συνέπεια , ο Κρόνος τερμάτισε οριστικά στην 8η θέση της κατάταξης , παραμένοντας στην Κατηγορία την επόμενη χρονιά .
Σε ό , τι αφορά το Κύπελλο Ελλάδος , η ομάδα του Μπραχαμίου συμμετείχε σε μόλις έναν αγώνα για τη « Φάση των 16 » , όπου και γνώρισε την ήττα από τον Πρωτέα Βούλας με σκορ 73-71 στην παράταση ( 58-58 κανονικός αγώνας ) . Έχοντας εξασφαλίσει την παραμονή του στο επίπεδο της Α1 Εθνικής Κατηγορίας , ο Κρόνος επανήλθε το επόμενο φθινόπωρο στην ενεργό δράση για τις υποχρεώσεις του στο Κύπελλο Ελλάδος , με την πορεία του να είναι τελικά σύντομη .
Εντάχθηκε απευθείας στη « Φάση των 16 » , όπου και γνώρισε άμεσα τον εκτός έδρας αποκλεισμό από τον Παναθηναϊκό με σκορ 63-41 .
Στα πλαίσια της αγωνιστικής περιόδου 2016-17 ο σύλλογος του Αγίου Δημητρίου κατάφερε να συγκεντρώσει μόλις 3 νίκες σε 22 αγωνιστικές .
Η ομάδα ολοκλήρωσε τις αγωνιστικές της υποχρεώσεις για την Κανονική Περίοδο στην 11η και προτελευταία θέση της βαθμολογικής κατάταξης , καθώς Η χαμηλή της θέση , την ενέπλεξε στη διαδικασία των Play-Outs όπου και προσπάθησε να εξασφαλίσει την παραμονή της στην κορυφαία κατηγορία .
Εκεί κλήθηκε να συλλέξει τρεις νίκες απέναντι στον 8ο Πρωτέα Βούλας , ο οποίος μετέφερε ήδη δύο νίκες από την Κανονική Περίοδο .
Ο Κρόνος ηττήθηκε τελικά στον πρώτο ( και εν τέλει μοναδικό ) μεταξύ τους αγώνα με σκορ 61-44 , με αποτέλεσμα να οδηγηθεί στην Α2 Εθνική .
Παραγωγικότερη σκόρερ της ομάδας για τη χρονιά αυτή αναδείχθηκε η Αυστραλέζα Άλεξ Σίντι ( 310 πόντοι σε 21 αγωνιστικές , 14,76 κατά μ.ό. ) .
Ακολούθησαν οι Ελληνίδες Σοφία Κυριακοπούλου ( 198 πόντοι σε 20 αγωνιστικές , 9,90 κατά μ.ό . ) και Κατερίνα Σπαθάρου ( 177 πόντοι σε 17 αγωνιστικές , 10,41 κατά μ.ό. ) .
Προπονητής από το Μάιο του 2016 μέχρι το Μάιο του 2017 διετέλεσε ο Δημήτρης Λαγοπόδης .
Η αγωνιστική περίοδος 2017-18 αποδείχθηκε μεταβατική για το σύλλογο , με κύριο χαρακτηριστικό τη στασιμότητα .
Στο Πρωτάθλημα της Α2 Εθνικής ο Κρόνος δεν διακρίθηκε , αλλά και βρέθηκε με ασφάλεια αρκετά πάνω από τη ζώνη του υποβιβασμού .
Ο απολογισμός της χρονιάς ήταν 11 νίκες και 11 ήττες , ενώ στην τελική βαθμολογική κατάταξη κατέλαβε την 7η θέση .
Παραγωγικότερη σκόρερ για λογαριασμό της ομάδας αναδείχθηκε η φόργουορντ Βάσω Δασκαλοπούλου ( 355 πόντοι ) , που είχε και την τρίτη καλύτερη επίδοση στον Όμιλο συνολικά .
Στο Κύπελλο Ελλάδος ο Κρόνος συμμετείχε σε δύο αγωνιστικές της Α ' Φάσης προτού αποκλειστεί .
Στον πρώτο αγώνα νίκησε στην έδρα του τον Ανταγόρα Κω με σκορ 71-40 .
Στον επόμενο γνώρισε ο ίδιος την ήττα με σκορ 73-60 από τα Καλύβια Θορικού .
Από το καλοκαίρι του 2017 μέχρι και τα τέλη Δεκέμβρη προπονήτρια του συλλόγου ήταν η πρώην καλαθοσφαιρίστρια Σταυρούλα Πρασσά , ενώ για το υπόλοιπο της χρονιάς την αντικατέστησε ο Σταύρος Νανάκος .
Ο τελευταίος ανανέωσε το επόμενο καλοκαίρι το συμβόλαιό του .
Συνεργάτης και των δύο ήταν η πρώην καλαθοσφαιρίστρια Νένα Νικολαΐδου .
Το επίσημο σήμα του συλλόγου έχει υποστεί αλλαγές με το πέρασμα του χρόνου .
Κατά την τρέχουσα αγωνιστική περίοδο , 2018-19 , ο Γ.Σ .
Κρόνος Αγίου Δημητρίου έλαβε μέρος στο Πρωτάθλημα της Α2 Εθνικής Κατηγορίας που διοργάνωσε η Ελληνική Ομοσπονδία Καλαθοσφαίρισης .
Συγκεκριμένα ήταν μία από τις 12 ομάδες που συγκρότησαν τον Όμιλο Νότου .
Η ομάδα ολοκλήρωσε τις αγωνιστικές της υποχρεώσεις για την Κανονική Περίοδο έχοντας σκαρφαλώσει στη 2η θέση της βαθμολογικής κατάταξης .
Κατάφερε να συγκεντρώσει 17 νίκες σε 22 αγωνιστικές , υπερτερώντας στην ισοβαθμία που παρατηρήθηκε με τα Μελίσσια .
Κορυφαία σκόρερ για λογαριασμό της ομάδας αναδείχθηκε η Αγγελική Βιντσιλαίου ( 278 πόντοι ) .
Ακολούθως η ομάδα αγωνίστηκε σε αγώνα μπαράζ απέναντι σε εκείνη που τερμάτισε στη 2η θέση του Ομίλου Βορρά , προκειμένου να προκριθεί η νικήτρια στην Α1 Εθνική Κατηγορία .
Η αναμέτρηση διεξήχθη στο Κλειστό Γυμναστήριο « Δημήτριος Τόφαλος » στην Πάτρα .
Νικητής αναδείχθηκε ο Κρόνος που επικράτησε του Π.Α.Σ .
Γιάννινα με σκορ 66-52 .
Στη διοργάνωση του Κυπέλλου Ελλάδος η ομάδα έδειξε ανθεκτικότητα , φτάνοντας τους τέσσερις αγώνες προτού αποκλειστεί .
Στα πλαίσια της Α ' Φάσης σημείωσε δύο διαδοχικές νίκες : την πρώτη εκτός έδρας απέναντι στα Μελίσσια με σκορ 53-64 και τη δεύτερη στον Άγιο Δημήτριο απέναντι στην Αγία Παρασκευή με σκορ 72-46 .
Στη « Φάση των 16 » ξεπέρασε επιτυχώς το εμπόδιο του Αστέρα Ιπποδρομίου με σκορ 79-53 .
Η πορεία του Κρόνου σταμάτησε στη « Φάση των 8 » , όπου και ηττήθηκε εντός έδρας από τον Παναθηναϊκό με σκορ 63-72 . Έδρα του συλλόγου είναι το Νέο Κλειστό Γυμναστήριο Αγίου Δημητρίου .
Πρόεδρος του διοικητικού συμβουλίου είναι ο Δημήτρης Σκουλίκας και γενική αρχηγός η Μαρία Ξάνθου .
Καθήκοντα πρώτου προπονητή διατήρησε από το Δεκέμβριο του 2017 μέχρι με το Μάιο του 2019 ο Σταύρος Νανάκος με συνεργάτιδα την πρώην καλαθοσφαιρίστρια Νένα Νικολαΐδου .
Το ρόστερ του Κρόνου Αγίου Δημητρίου συνέθεσαν για την περίοδο 2018-19 οι παρακάτω αθλήτριες : Ο Κρόνος διατηρεί σήμερα ένα από τα ακμάζοντα φυτώρια νεαρών αθλητριών της χώρας , με πολλές διακρίσεις σε τοπικό και πανελλαδικό επίπεδο .
Στο πρόσφατο παρελθόν έχει κατακτήσει : Την αγωνιστική περίοδο 2013-14 ο Κρόνος κατέκτησε τον πρώτο του τίτλο σε επίπεδο υποδομών , αυτόν του Πρωταθλητή Κορασίδων Νότιας Αττικής .
Στη διάρκεια της Κανονικής Περιόδου η ομάδα είχε υποστεί μόλις μία ήττα , ενώ στη σειρά των Τελικών ( 2-1 ) αντιμετώπισε τον Ίκαρο Καλλιθέας .