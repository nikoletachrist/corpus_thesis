Ο κωμικός συγγραφέας Ντέιβ Ρέινολντς καλέστηκε επίσης για να γράψει χιουμοριστικούς διαλόγους για την ταινία . « Προσλήφθηκα αρχικά για έξι εβδομάδες για να ξαναγράψω και να ενισχύσω το σενάριο » είπε ο Ρέινολντς συνεχίζοντας : « Ενάμιση χρόνο αργότερα , τελείωσα .
Είτε τους άρεσε πάρα πολύ η δουλειά μου είτε έκανα πολύ κακή διαχείριση του χρόνου » .
Μια πρόκληση που είχαν να αντιμετωπίσουν οι σεναριογράφοι ήταν το πώς ο Ταρζάν θα μάθαινε για το παρελθόν του .
Η παραγωγός Μπόνι Άρνολντ λέει : « Όταν η Κάλα πηγαίνει τον Ταρζάν πίσω στο δεντρόσπιτο , ουσιαστικά του λέει πως είναι υιοθετημένος .
Αυτό επιβαλλόταν μετά τη συνάντησή του με τους ανθρώπους και αναγνωρίζοντας πως είναι ένας από αυτούς » .
Ως ένας τρόπος για να εξερευνήσουν τα συναισθήματα μιας τέτοιας σκηνής , η Άρνολντ έφερε στα στούντιο γονείς που είχαν υιοθετήσει παιδιά για να μιλήσουν με την ομάδα . Ένα άλλο ζήτημα , ήταν ο έμφυτος και εμφανής ρατσισμός που υπήρχε στην αυθεντική ιστορία του Ταρζάν του Έντγκαρ Ράις Μπάροουζ .
Συνειδητά , οι σεναριογράφοι επέλεξαν να μην συμπεριλάβουν καθόλου Αφρικανούς χαρακτήρες , έτσι ώστε να αποφύγουν αυτό το θέμα .
Ο Μπρένταν Φρέιζερ πέρασε δύο φορές από ακρόαση για τον ομότιτλο χαρακτήρα πριν αναλάβει τον πρωταγωνιστικό ρόλο στην ταινία Ο γκαφατζής της ζούγκλας .
Ο Τόνι Γκόλντγουϊν πέρασε επίσης από ακρόαση για τον ομότιτλο ρόλο και , σύμφωνα με τον συν-σκηνοθέτη Κέβιν Λίμα , ο Γκόλντγουϊν πήρε τον ρόλο εξαιτίας της « αίσθησης του ζώου » που είχε στις αναγνώσεις του και κάποιων « εξαιρετικών μιμήσεων μπαμπουίνων » .
Για τη χαρακτηριστική κραυγή του Ταρζάν , ο Λίμα και ο Μπακ επιθυμούσαν την παραδοσιακή κραυγή αλλά ο Γκόλντγουϊν είχε δυσκολίες στο να την παράγει δηλώνοντας : « Ήταν πολύ δύσκολο να το κάνω , σωματικά » .
Τελικά , αυτός που έκανε την κραυγή ήταν ο συμπρωταγωνιστής του , Μπράιαν Μπλεσντ .
Η Τερκ είχε αρχικά γραφτεί να είναι αρσενικός γορίλας , αλλά μετά την ακρόαση της Ρόζι Ο'Ντόνελ , η Τερκ έγινε θηλυκός γορίλας .
Επιπλέον , ο Γούντι Άλεν είχε αρχικά αναλάβει τον ρόλο του νευρωτικού ελέφαντα Τάντορ .
Ωστόσο , ο Κάτζενμπεργκ τον έπεισε να παρατήσει το πρότζεκτ για την ταινία κινουμένων σχεδίων της DreamWorks Pictures , Antz , με αντάλλαγμα η εταιρία να διανέμει τις επόμενες τέσσερις ταινίες του .
Συμφωνώντας , ο Άλεν αποχώρησε από τον Ταρζάν το 1996 και αντικαταστάθηκε από τον Γουέιν Νάιτ .
Οι εικονογραφιστές χωρίστηκαν σε δύο ομάδες με τη μία να βρίσκεται στο Παρίσι και την άλλη στο Μπέρμπανκ .
Η απόσταση των 6000 μιλίων και η διαφορά στην ώρα έθεσαν προκλήσεις στη συνεργασία , ειδικά για σκηνές με τον Τάρζαν και την Τζέιν .
Ο Γκλεν Κιν ήταν ο επικεφαλής της εικονογράφησης για τον Ταρζάν στο Παρίσι , ενώ ο Κεν Ντάνκαν ήταν ο επικεφαλής εικονογράφησης για την Τζέιν στο Μπέρμπανκ .
Για να διευκολυνθεί ο συντονισμός των σκηνών με πολλούς χαρακτήρες , οι εικονογραφιστές χρησιμοποίησαν ένα σύστημα που ονόμασαν « μηχάνημα σκηνών » , με το οποίο μπορούσαν να στέλνουν ακατέργαστα σχέδια από το ένα στούντιο στο άλλο .
Στο μεταξύ , μετά την παραγωγή της Μουλάν , διακόσιοι εικονογραφιστές από τα στούντιο στη Φλόριντα παρείχαν εικονογράφιση χαρακτήρων και ειδικών εφέ , για τα οποία οι σκηνοθέτες έπρεπε να συζητούν καθημερινά μέσω τηλεδιασκέψεων και με τα τρία στούντιο .
Ο Κιν εμπνεύστηκε να κάνει τον Ταρζάν να « σερφάρει » μέσα στα δέντρα εξαιτίας του ενδιαφέροντος που είχε ο γιος του για τα extreme sports , και ξεκίνησε να δουλεύει πάνω σε μια δοκιμαστική σκηνή .
Οι σκηνοθέτες εξέφρασαν την ανησυχία τους πως ο Ταρζάν θα περνιόταν για « τύπος του σερφ » αλλά , όταν ο Κιν τους αποκάλυψε την δοκιμαστική σκηνή τους άρεσε αρκετά ώστε την χρησιμοποίησαν και στην ταινία κατά τη διάρκεια της σκηνής « Son of Man » , με τις κινήσεις του Ταρζάν να είναι εμπνευσμένες από τον skateboarder , Τόνι Χοκ .
Αν και αρχικά ο Κιν πίστευε πως θα ήταν εύκολο να εικονογραφηθεί ο Ταρζάν εξαιτίας του ότι φορούσε μόνο ένα κομμάτι ρούχου , συνειδητοποίησε πως θα χρειαζόταν ένα πρότυπο πλήρους ανθρώπινου λειτουργικού μυϊκού συστήματος , ενώ αυτό θα έπρεπε ταυτόχρονα να κινείται όπως ένα ζώο .
Για να καταλάβει τις κινήσεις του Ταρζάν , η ομάδα στο Παρίσι μελέτησε διάφορα ζώα έτσι ώστε να ενσωματώσουν τις κινήσεις τους στον χαρακτήρα .
Επίσης συμβουλεύτηκαν έναν καθηγητή ανατομίας .
Αυτό οδήγησε τον Ταρζάν να είναι ο πρώτος χαρακτήρας της Disney που εμφάνιζε στην οθόνη με ακρίβεια το πώς δούλευαν οι ανθρώπινοι μύες .
Για να προετοιμαστούν για την εικονογράφηση των γορίλων , η ομάδα παρακολούθησε διαλέξεις για πρωτεύοντα , επισκέφτηκε ζωολογικούς κήπους και μελέτησε ντοκιμαντέρ , ενώ μια υποομάδα παρακολούθησε ανατομή γορίλα για να μάθουν για το μυικό τους σύστημα .
Το 1996 , η ομάδα πήγε για δύο εβδομάδες για σαφάρι στην Κένυα με σκοπό να βγάλουν φωτογραφίες και να παρατηρήσουν τα ζώα .
Στο ταξίδι , επισκέφτηκαν το Εθνικό Πάρκο Bwindi Impenetrable στην Ουγκάντα για να δουν τους γορίλες των βουνών στο φυσικό τους περιβάλλον και να εμπνευστούν από το σκηνικό .
Το 2000 , ο Κρις Μπακ επανέλαβε το ταξίδι με συνοδεία δημοσιογράφων για την προώθηση της κυκλοφορίας της ταινίας σε home video .
Για να δημιουργήσουν τα σαρωτικά τρισδιάστατα σκηνικά , η παραγωγική ομάδα του Ταρζάν ανέπτυξε μια 3D τεχνική ζωγραφικής και απόδοσης , γνωστή ως Deep Canvas .
Αυτή η τεχνική επιτρέπει στους καλλιτέχνες να παράγουν εικόνες στον υπολογιστή οι οποίες όμως μοιάζουν να ζωγραφίστηκαν παραδοσιακά , σύμφωνα με τον καλλιτεχνικό σκηνοθέτη Ντάνιελ Στ .
Πιέρ .
Για αυτή την πρόοδο , η Αμερικανική Ακαδημία Κινηματογραφικών Τεχνών και Επιστημών επιβράβευσε τους δημιουργούς του Deep Canvas με το Βραβείο Τεχνικής Επιτεύξεως το 2003 .
Μετά τον Ταρζάν , η τεχνική Deep Canvas χρησιμοποιήθηκε για αρκετές σκηνές στην ταινία Η Χαμένη Ατλαντίδα ( 2001 ) , ιδιαίτερα σε μεγάλες πανοραμικές λήψεις του νησιού και σε σκηνές δράσεις .
Επεκτεινόμενη για να υποστηρίζει και αντικείμενα του σκηνικού που κινούνται , η Deep Canvas χρησιμοποιήθηκε για να δημιουργήσει περίπου το 75 % του περιβάλλοντος στο επόμενο μεγάλο πρότζεκτ της Disney , την ταινία δράσης κινουμένων σχεδίων Ο Πλανήτης των Θησαυρών ( 2002 ) .
Το 1995 , ο Φιλ Κόλινς ( ο οποίος είχε ανακοινώσει πρόσφατα την αποχώρησή του από το συγκρότημα Genesis ) προσλήφθηκε αρχικά ως στιχουργός , έπειτα από πρόταση του μουσικού παραγωγού της Disney , Κρις Μόνταν .
Μετά την επιτυχία του με την ταινία Μπάστερ ( 1988 ) , ο Κόλινς δεν είχε πρόβλημα να γράψει τα τραγούδια για τον Ταρζάν .
Νωρίς κατά τη διάρκεια της παραγωγής , οι σκηνοθέτες Κέβιν Λίμα και Κρις Μπακ αποφάσισαν να μην ακολουθήσουν τη συνηθισμένη παράδοση της Disney όπου τα τραγούδια ερμήνευαν οι χαρακτήρες της ταινίας . « Δεν ήθελα ο Ταρζάν να τραγουδάει » , δήλωσε ο Λίμα συνεχίζοντας : « Απλά δεν μπορούσα να φανταστώ έναν ημίγυμνο άντρα να κάθεται πάνω σε ένα κλαδί και να τραγουδάει .
Σκέφτηκα πως θα έμοιαζε γελοίο » .
Αντ'αυτού , ο Κόλινς θα ερμήνευε τα τραγούδια της ταινίας , εξυπηρετώντας ως αφηγητής .
Η επιλογή του Κόλινς , ενός διάσημου και καταξιωμένου σύγχρονου καλλιτέχνη , οδήγησε σε συγκρίσεις με τη μουσική που ο Έλτον Τζον είχε γράψει για την ταινία Ο Βασιλιάς των Λιονταριών .
Ο Ταρζάν μεταγλωττίστηκε σε 35 γλώσσες , τις περισσότερες που είχε μεταφραστεί μια ταινία της Disney μέχρι τότε , και ο Κόλινς ηχογράφησε τα τραγούδια του στα Γαλλικά , Ιταλικά , Γερμανικά και Ισπανικά για τις μεταγλωττισμένες εκδοχές του soundtrack της ταινίας .
Σύμφωνα με τον Κόλινς , τα περισσότερα από τα τραγούδια που έγραψε για τον Ταρζάν προέρχονταν από συνεδρίες αυτοσχεδιασμού και τις αντιδράσεις του καθώς διάβαζε το σενάριο .
Τρία από τα τραγούδια που έγραψε , τα « Son of Man » , « Trashin ' the Camp » και « Strangers Like Me » , βασίζονταν στις αρχικές του εντυπώσεις όταν διάβασε το αυθεντικό βιβλίο της ιστορίας .
Τα άλλα δύο τραγούδια ήταν το « You 'll Be in My Heart » , ένα νανούρισμα το οποίο τραγούδησε η Κάλα στον Ταρζάν ( ερμηνεία από την Γκλεν Κλόουζ ) και το « Two Worlds » , ένα τραγούδι το οποίο ο Κόλινς έγραψε για να λειτουργήσει ως ο ύμνος του Ταρζάν .
Το ορχηστρικό κομμάτι του soundtrack συνέθεσε ο Μαρκ Μανσίνα , ο οποίος είχε δουλέψει προηγουμένως στην ταινία Ο Βασιλιάς των Λιονταριών και στο ομότιτλο μιούζικαλ .
Ο Μανσίνα και ο Κόλινς δούλεψαν στενά για να δημιουργήσουν μουσική που θα συμπλήρωνε το σκηνικό της ταινίας και χρησιμοποίησαν πολλά αδιευκρίνιστα μουσικά όργανα από την προσωπική συλλογή του Μανσίνα . « Η ιδέα της συμφωνίας της μουσικής και των τραγουδιών λειτούργησε ως μία οντότητα καθώς ο Φιλ κι εγώ δουλεύαμε παράλληλα για να δημιουργήσουμε αυτό που ακούτε στην ταινία » είπε ο Μανσίνα .
Ο Τάι Μπαρ από το Entertainment Weekly έδωσε στο soundtrack ένα Β- , δηλώνοντας πως ήταν περίεργα μοιρασμένο ανάμεσα στα τραγούδια του Κόλινς και στην παραδοσιακή μουσική επένδυση , επιβαρυμένο με τόσες πολλές διαφορετικές εκδοχές των κομματιών και σε μερικές περιπτώσεις έφερε ομοιότητες με τη μουσική επένδυση των ταινιών Ο Βασιλιάς των Λιονταριών και Star Wars .
Στις 12 Ιουνίου 1999 , η ταινία έκανε πρεμιέρα στο El Capitan Theatre με το καστ και τους σκηνοθέτες να παρευρίσκονται εκεί , ενώ μετά την πρεμιέρα ακολούθησε μια συναυλία διάρκειας σαράντα λεπτών , όπου ο Φιλ Κόλινς ερμήνευσε τραγούδια της ταινίας .
Στις 23 Ιουλίου 1999 , η Disney ξεκίνησε την κυκλοφορία του Ταρζάν με ψηφιακή προβολή μόνο σε τρεις αίθουσες , συμπεριλαμβανομένου και του συγκροτήματος Pleasure Island του Walt Disney World στη Φλόριντα , για τρεις εβδομάδες .
Αν και στις ταινίες Star Wars : Επεισόδιο I - Η Αόρατη Απειλή και Ένας ιδανικός σύζυγος δόθηκε ψηφιακή προβολή νωρίτερα παρόλο που είχαν γυριστεί σε φωτογραφικό φιλμ , ο Ταρζάν ήταν αξιοσημείωτος ως η πρώτη μεγάλη κυκλοφορία που είχε παραχθεί , επεξεργαστεί και προβληθεί ψηφιακά .
Το τμήμα καταναλωτικών προϊόντων της Disney κυκλοφόρησε μια σειρά από παιχνίδια , βιβλία και λούτρινα ζωάκια για τον Ταρζάν και σε συνεργασία με την Mattel παρήγαγε μια σειρά από χνουδωτά παιχνίδια και φιγούρες δράσης .
Η Mattel παρήγαγε επίσης μια φιγούρα δράσης του Ταρζάν , η οποία όμως αποσύρθηκε από την αγορά έπειτα από παράπονα σχετικά με τις ακατάλληλες κινήσεις του χεριού του Ταρζάν .
Συνεχίζοντας την διαφημιστική συμμαχία με τα McDonald 's , η προωθητική καμπάνια ξεκίνησε τη μέρα πρώτης προβολής της ταινίας με αρκετά παιχνίδια να συνοδεύουν τα παιδικά γεύματα Happy Meal και με καλαμάκια αναψυκτικών να αναπαράγουν την κραυγή του Ταρζάν .
Η Disney συνεργάστηκε επίσης με τη Nestle για τη δημιουργία ζαχαρωτών με θέμα τον Ταρζάν , συμπεριλαμβανομένου και σοκολατένιες μπάρες με γεύση μπανάνα .
Στις αρχές του 2000 , η Disney συνεργάστηκε και πάλι με τα McDonald 's για την κυκλοφορία ενός σετ οκτώ παιχνιδιών που θα δίνονταν με τα παιδικά γεύματα για την προώθηση της κυκλοφορίας της ταινίας σε home video .
Προσέφεραν επίσης επιλογές φαγητών με θέμα τον Ταρζάν , όπως παγωτά μπανάνα και μπιφτέκια της ζούγκλας .
Την 1η Φεβρουαρίου 2000 , η ταινία κυκλοφόρησε σε VHS και DVD .
Η εκδοχή του DVD περιελάμβανε έξτρα υλικό , συμπεριλαμβανομένων ενός μουσικού βίντεο για το « Strangers Like Me » , το πώς δημιουργήθηκε το « Trashin ' the Camp » με τους Φιλ Κόλινς και NSYNC και ένα διαδραστικό τρίβια παιχνίδι .
Μια συλλεκτική έκδοση 2-δίσκων κυκλοφόρησε στις 18 Απριλίου 2000 .
Περιελάμβανε ηχητικό σχολιασμό από τους σκηνοθέτες , πίσω από τις σκηνές υλικό και συμπληρώματα με λεπτομέρειες της κληρονομιάς του Ταρζάν και την ανάπτυξη της ταινίας .
Και οι δύο κυκλοφορίες αποσύρθηκαν από την αγορά στις 31 Ιανουαρίου 2002 .
Στις 15 Οκτωβρίου 2005 , η Disney κυκλοφόρησε μια ειδική έκδοση σε DVD .
Η πρώτη κυκλοφορία της ταινίας σε Blu-ray έγινε στην Ευρώπη στις αρχές του 2012 , ενώ στις 12 Αυγούστου 2014 , κυκλοφόρησε ειδική έκδοση σε Blu-ray , DVD και Ψηφιακή ψηλής ευκρίνειας .
Παρακολούθηση πριν την κυκλοφορία της ταινίας , έδειχνε πως ο Ταρζάν ήταν ελκυστικός και στις τέσσερις μεγάλες δημογραφικές ομάδες του κοινού , πρώτη φορά για ταινία κινουμένων σχεδίων από την κυκλοφορία του Βασιλιά των Λιονταριών .
Η περιορισμένη κυκλοφορία της ταινίας ήταν στις 16 Ιουνίου 1999 και η ευρεία στις 18 Ιουνίου , σε 3005 αίθουσες .
Κατά το πρώτο Σαββατοκύριακο προβολής , ο Ταρζάν είχε έσοδα $ 34.1 εκατομμύρια φτάνοντας την πρώτη θέση στο box office , έσοδα ιδιαίτερα υψηλότερα από τις ταινίες Μουλάν και Ζουζούνια στα αντίστοιχα για αυτούς Σαββατοκύριακα προβολής , και κατατάχθηκε δεύτερη στο box office ανοιγμάτων κινουμένων σχεδίων της Disney , πίσω από τον Βασιλιά των Λιονταριών που είχε έσοδα $ 40.9 εκατομμύρια .
Μέχρι τον Αύγουστο του 1999 , τα εγχώρια έσοδα αναμένονταν να προσεγγίσουν τα $ 170 εκατομμύρια , ενώ στους επόμενους μήνες , οι παραγωγοί της Disney ανέμεναν η ταινία να έχει έσοδα ανάμεσα στα $ 450 και $ 500 εκατομμύρια παγκοσμίως .
Τελικά , η ταινία ολοκλήρωσε τον κύκλο της στο box office έχοντας έσοδα $ 448,191,819 παγκοσμίως .
Η ιστοσελίδα συλλογής κριτικών Rotten Tomatoes δίνει στην ταινία ποσοστό αποδοχής 88 % από τους κριτικούς , με μέσο όρο 7.6/10 , βασισμένο σε 104 κριτικές .
Στο τμήμα ομοφωνίας διαβάζουμε πως « Ο Ταρζάν της Disney παίρνει μια πολύ γνωστή ιστορία σε ένα ένα επίπεδο με ζωντανή εικονογράφηση , γρήγορο ρυθμό και μερικά συναρπαστικά σκηνικά δράσης » .
Η σελίδα Metacritic δίνει στην ταινία 79/100 βασισμένο σε 27 κριτικές , με τη σήμανση « γενικά καλές κριτικές » .
Το περιοδικό Entertainment Weekly συνέκρινε τα οπτικά εφέ της ταινίας με αυτά της ταινίας The Matrix , γράφοντας πως είχε « την πιο καθαρή και καλοφτιαγμένη δουλειά σε υπολογιστή για τα φόντα από τότε που ο Κιάνου Ριβς έκανε τη χαρακτηριστική κίνηση γέρνοντας προς τα πίσω σε αργή κίνηση , για να αποφύγει τη σφαίρα » .
Το ανέλυσαν περιγράφοντας το πως οι χαρακτήρες κινούνταν άψογα μέσα στο φόντο , δίνοντας στην ταινία μια μοναδική τρισδιάστατη αίσθηση που ξεπέρασε κατά πολύ την ποιότητα των προηγούμενων live-action προσπαθειών .
Ο Ρότζερ Ίμπερτ έδωσε στην ταινία 4 αστέρια και έκανε παρόμοια σχόλια , περιγράφοντάς την ως « μια ακόμα προσπάθεια από τη Disney να ανεβάσει τον πήχη της εικονογράφησης » με σκηνές που « κινούνται μέσα στον χώρο με μια ελευθερία που σε παλαιότερες ταινίες ούτε που τις ονειρεύονταν και ανέφικτες από οποιαδήποτε live-action διαδικασία » .
Βραβεύοντας την ταινία με τρία αστέρια , ο Τζέιμς Μπεραρντινέλι έγραψε : « Από καθαρά οπτική άποψη , αυτή μπορεί να είναι η πιο εντυπωσιακή από όλες τις παραδοσιακά εικονογραφημένες ταινίες κινουμένων σχεδίων της Disney .
Τα σκηνικά είναι πλούσια , οι χαρακτήρες καλά συνειδητοποιημένοι και οι σκηνές δράσης είναι ιλιγγιώδεις , με συχνές αλλαγές στην προοπτική και στις γωνίες της κάμερας .