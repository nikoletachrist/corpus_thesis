Όταν ο Αρχιεπίσκοπος του Καντέρμπουρυ , Ουίλλιαμ Σάνκροφτ , και έξι άλλοι επίσκοποι ( γνωστοί ως οι Επτά Επίσκοποι ) υπέβαλαν μια αίτηση , ζητώντας την αναθεώρηση της θρησκευτικής πολιτικής του Βασιλιά , συνελήφθησαν και δικάσθηκαν για επαναστατικό λίβελο .
Η επαγρύπνηση της κοινής γνώμης αυξήθηκε όταν η Βασίλισσα Μαρία γέννησε έναν Καθολικό γιο και διάδοχο , τον Ιάκωβο Φραγκίσκο Εδουάρδο , στις 10 Ιουνίου του ίδιου έτους . Όταν οι μόνοι πιθανοί διάδοχοι του Ιακώβου ήταν οι δύο Προτεστάντισσες κόρες του , οι Αγγλικανοί μπορούσαν να δουν τη φιλοκαθολική πολιτική του σαν ένα προσωρινό φαινόμενο· η γέννηση όμως του πρίγκιπα και η προοπτική μιας μόνιμα Καθολικής δυναστείας , τους ανάγκασε να αλλάξουν στάση .
Απειλούμενοι από μια Καθολική δυναστεία , πολλοί Προτεστάντες , με επιρροή , ισχυρίσθηκαν ότι το παιδί ήταν επείσακτο και μπήκε λαθραία στην κρεβατοκάμαρα της Βασίλισσας σε ένα δοχείο θέρμανσης .
Είχαν ήδη έρθει σε διαπραγματεύσεις με τον Γουλιέλμο , Πρίγκιπα της Οράγγης , όταν έγινε γνωστό ότι η βασίλισσα ήταν έγκυος , και η γέννηση του γιου του Ιακώβου ενίσχυσε την πεποίθηση τους .
Στις 30 Ιουνίου 1688 , μια ομάδα επτά Προτεσταντών ευγενών , αργότερα γνωστή ως οι Αθάνατοι Επτά , προσκάλεσε τον Πρίγκιπα της Οράγγης να έλθει στην Αγγλία με στρατό .
Κατά τον Σεπτέμβριο , είχε γίνει ξεκάθαρο ότι ο Γουλιέλμος σκόπευε να εισβάλει .
Πιστεύοντας πως ο στρατός του θα ήταν επαρκής , ο Ιάκωβος αρνήθηκε τη βοήθεια του Λουδοβίκου ΙΔ΄ , φοβούμενος ότι οι Άγγλοι θα αντετίθεντο στη Γαλλική επέμβαση . Όταν ο Γουλιέλμος έφθασε στις 5 Noεμβρίου 1688 , πολλοί Προτεστάντες αξιωματούχοι , περιλαμβανομένου του Τζων Τσόρτσιλ , αυτομόλησαν στον Γουλιέλμο , όπως έκανε και η κόρη του Ιακώβου , Πριγκίπισσα Άννα .
Ο Ιάκωβος έχασε την ψυχραιμία του και απέφυγε να επιτεθεί στον στρατό εισβολής , παρά την αριθμητική υπεροχή του στρατού του .
Στις 11 Δεκεμβρίου , ο Ιάκωβος προσπάθησε να διαφύγει στη Γαλλία , πετώντας τη Μεγάλη Σφραγίδα του Βασιλείου στον Τάμεση .
Αιχμαλωτίσθηκε στο Κεντ και αργότερα ελευθερώθηκε υπό Ολλανδική προστατευτική φρουρά .
Μη θέλοντας να κάνει τον Ιάκωβο μάρτυρα , ο Πρίγκιπας της Οράγγης , τον άφησε να αποδράσει στις 23 Δεκεμβρίου .
Ο Ιάκωβος έγινε δεκτός από τον εξάδελφο και σύμμαχό του , Λουδοβίκο ΙΔ΄ , ο οποίος του προσέφερε ένα παλάτι και μια σύνταξη .
Ο Γουλιέλμος συγκάλεσε το ( Συμβατικό Κοινοβούλιο ) για να αποφασιστεί ο χειρισμός της φυγής του Ιάκωβου .
Το Κοινοβούλιο αρνήθηκε να τον εκθρονίσει , αλλά διακήρυξε ότι , ο Ιάκωβος , έχοντας διαφύγει στη Γαλλία κι έχοντας ρίξει τη Μεγάλη Σφραγίδα στον Τάμεση , είχε ουσιαστικά παραιτηθεί από τον θρόνο , και ότι έκτοτε ο θρόνος ήταν κενός .
Για να πληρωθεί το κενό , η κόρη του Ιακώβου , Μαίρη , ανακηρύχθηκε Βασίλισσα· θα κυβερνούσε από κοινού με τον σύζυγό της Γουλιέλμο , ο οποίος θα γινόταν Βασιλιάς .
Το Κοινοβούλιο της Σκωτίας στις 11 Απριλίου 1689 , διακήρυξε ότι ο Ιάκωβος εξέπεσε του θρόνου .
Το Αγγλικό Κοινοβούλιο πέρασε τον Bill of Rights ( Χάρτα των Δικαιωμάτων ) που κατάγγελλε τον Ιάκωβο για κατάχρηση εξουσίας .
Οι καταχρήσεις περιλάμβαναν την αναστολή των Test Acts , τη δίωξη των επτά επισκόπων για αιτήσεις τους απλώς προς τον Θρόνο , την εγκαθίδρυση μονίμου στρατού και την επιβολή βάναυσων τιμωρίων .
Η Χάρτα επίσης κήρυσσε ότι πλέον , ουδείς Ρωμαιοκαθολικός επιτρεπόταν να αναρρηθεί στον Αγγλικό θρόνο , ούτε μπορούσε ένας Άγγλος μονάρχης να συνάψει γάμο με άτομο του Ρωμαιοκαθολικού δόγματος .
Με τη βοήθεια των Γαλλικών δυνάμεων , ο Ιάκωβος αποβιβάσθηκε στην Ιρλανδία τον Μάρτιο του 1689 .
Το Ιρλανδικό Κοινοβούλιο δεν ακολούθησε το παράδειγμα του Αγγλικού Κοινοβουλίου· διακήρυξε ότι ο Ιάκωβος παρέμενε Βασιλιάς και πέρασε το Bill of attainder , ένα διάταγμα στέρησης των πολιτικών δικαιωμάτων αυτών που είχαν εξεγερθεί εναντίον του και περιλάμβανε δύο με τρεις χιλιάδες ονόματα .
Με την πίεση του Ιακώβου , το Ιρλανδικό Κοινοβούλιο πέρασε ένα Νόμο για την Ελευθερία της Συνείδησης που έδινε θρησκευτική ελευθερία σε όλους τους Καθολικούς και τους Προτεστάντες στην Ιρλανδία .
Ο Ιάκωβος προσπάθησε να φτιάξει ένα στρατό στην Ιρλανδία , αλλά ηττήθηκε , τελικά , στη Μάχη του Μπόυν , στις 1 Ιουλίου 1690 , όταν έφθασε ο Γουλιέλμος , οδηγώντας προσωπικά ένα στρατό , για να νικήσει τον Ιάκωβο και να επιβάλει και πάλι την αγγλική κυριαρχία .
Ο Ιάκωβος έφυγε στη Γαλλία ακόμη μια φορά , αναχωρώντας από το Κίνσεϊλ , για να μην επιστρέψει ποτέ σε οποιοδήποτε από τα πρώην βασίλειά του .
Επειδή εγκατέλειψε τους Ιρλανδούς υποστηρικτές του , ο Ιάκωβος έγινε γνωστός στην Ιρλανδία ως Séamus an Chaca ή « Ιάκωβος ο χέστης » .
Στη Γαλλία , στον Ιάκωβο επιτράπηκε να ζήσει στον βασιλικό πύργο ( château ) του Σαιν Ζερμαίν αν Λαι .
Η σύζυγος του Ιακώβου και μερικοί υποστηρικτές του , μεταξύ των οποίων ο Κόμης του Μέλφορτ έφυγαν μαζί του· οι περισσότεροι , αλλά όχι όλοι , ήταν Καθολικοί .
Το 1692 γεννήθηκε το τελευταίο παιδί του Ιάκωβου , η Λουίζα Μαρία Θηρεσία .
Μερικοί υποστηρικτές στην Αγγλία προσπάθησαν να αποκαταστήσουν τον Ιάκωβο στο θρόνο , δολοφονώντας τον Γουλιέλμο Γ΄ το 1696 , αλλά η συνωμοσία απέτυχε και ο αντίκτυπος έκανε την υπόθεση του Ιακώβου λιγότερο δημοφιλή .
Η προσφορά του Λουδοβίκου ΙΔ΄ να ενεργήσει ώστε να εκλεγεί ο Ιάκωβος τον ίδιο χρόνο Βασιλιάς της Πολωνίας απορρίφθηκε , από φόβο μήπως η αποδοχή του Πολωνικού στέμματος τον αποξένωνε , στη συνείδηση των Άγγλων , από τη δυνατότητα να είναι Βασιλιάς της Αγγλίας .
Μετά τη σύναψη ειρήνης του Λουδοβίκου , με τον Γουλιέλμο το 1697 , έπαυσε ο πρώτος να προσφέρει πολλά προς βοήθεια του Ιακώβου .
Κατά τα τελευταία του έτη , ο Ιάκωβος έζησε σε μια αυστηρή μετάνοια . Έγραψε ένα υπόμνημα για τον γιο του , συμβουλεύοντάς τον πως να κυβερνήσει την Αγγλία , συγκεκριμενοποιώντας ότι οι Καθολικοί θα έπρεπε να έχουν έναν Υπουργό , έναν Επίτροπο του Θησαυροφυλακίου , τον Υπουργό Πολέμου , με την πλειοψηφία των αξιωματικών του στρατού .
Πέθανε από εγκεφαλική αιμορραγία στις 16 Σεπτεμβρίου 1701 στο Σαιν Ζερμαίν αν Λαι .
Το σώμα του αποτέθηκε σε ένα φέρετρο στο Παρεκκλήσι του Αγίου Εδμόνδου στην Εκκλησία των Άγγλων Βενεδικτίνων στην Rue St.
Jacques στο Παρίσι , και τον επικήδειο εξεφώνησε ο Ανρί-Εμμανουέλ ντε Ροκέτ .
Το 1734 , τέθηκαν υπ ' όψιν του Αρχιεπισκόπου του Παρισιού μαρτυρίες για την αγιοποίηση του Ιακώβου , αλλά δεν υπήρξε συνέχεια .
Κατά την Γαλλική Επανάσταση , ο τάφος του Ιακώβου καταστράφηκε και τα λείψανά του χάθηκαν .
Την εποχή του θανάτου του , ήταν το τελευταίο επιζόν τέκνο του Καρόλου Α ' και της Βασίλισσας Ενριέττας Μαρίας .
Η νεότερη κόρη του Ιακώβου Άννα , ανέβηκε στο θρόνο όταν ο Γουλιέλμος πέθανε το 1702 ( H Μαρία είχε πεθάνει το 1694 ) .
Ο Νόμος της Διευθέτησης όριζε ότι , αν η γραμμή διαδοχής που εγκαθιδρύθηκε με την Χάρτα των Δικαιωμάτων διαταρασσόταν , τότε το στέμμα θα πήγαινε σε μια Γερμανίδα εξαδέλφη , την Σοφία , σύζυγο του Εκλέκτορα του Ανόβερου , και στους Προτεστάντες κληρονόμους της .
Η Σοφία ήταν δισέγγονη του Ιάκωβου Α , κόρη της μεγαλύτερης κόρης του , Ελισάβετ Στιούαρτ , αδελφής του Καρόλου Α΄ . Έτσι , όταν η Άννα πέθανε το 1714 ( λιγότερο από δύο μήνες μετά τον θάνατο της Σοφίας ) , το στέμμα κληρονομήθηκε από τον Γεώργιο Α΄ , γιο της Σοφίας , Εκλέκτορα του Ανόβερου και δεύτερο εξάδελφο της Άννας .
Ο γιος του Ιακώβου Ιάκωβος Φραγκίσκος Εδουάρδος αναγνωρίσθηκε ως Βασιλιάς μετά τον θάνατο του πατέρα του από τον Λουδοβίκο ΙΔ΄ της Γαλλίας και από τους εναπομείναντες υποστηρικτές του Ιακώβου ( αργότερα γνωστούς ως Ιακωβίτες ) , ως « Ιάκωβος Γ΄ και Η΄ » .
Ηγήθηκε μιας εξέγερσης στη Σκωτία το 1715 αμέσως μετά την άνοδο του Γεωργίου Α΄ , αλλά ηττήθηκε .
Οι Ιακωβίτες εξεγέρθηκαν πάλι το 1745 υπό την ηγεσία του Κάρολου Εδουάρδου Στιούαρτ , εγγονού του Ιακώβου Β΄ , και πάλι ηττήθηκαν .
Από τότε δεν έγινε καμία σοβαρή προσπάθεια να παλινορθωθούν οι Στιούαρτ .
Οι διεκδικήσεις του Καρόλου πέρασαν στον νεότερο αδελφό του Ερρίκο Βενέδικτο Στιούαρτ , τον Πρύτανη του Κολλεγίου των Καρδιναλίων , της Καθολικής Εκκλησίας .
Ο Ερρίκος ήταν ο τελευταίος από τους νόμιμους απογόνους του Ιακώβου , και κανένας συγγενής δεν έχει δημοσίως αναγνωρίσει την Ιακωβιτική διεκδίκηση από τόν θάνατό του το 1807 .
Η ιστορική ανάλυση του Ιακώβου Β ' έχει κάπως αναθεωρηθεί από τότε που οι Ουίγοι ιστορικοί , με επικεφαλής τον Λόρδο Μακόλεϋ , χαρακτήρισαν τον Ιάκωβο ως βάναυσο απολυταρχικό και τη βασιλεία του ως « τυραννία η οποία προσέγγιζε την παράνοια » .
Μεταγενέστεροι ερευνητές , όπως ο Τζ .
Μ.
Τρεβέλυαν ( μικρανιψιός του Μακόλεϋ ) και ο Ντέιβιντ Ογκ , παρότι πιο ισορροπημένοι από τον Μακόλεϋ , χαρακτήριζαν , ακόμα , τον Ιάκωβο ως τύραννο : τις προσπάθειες του για θρησκευτική ανεκτικότητα ως απάτη και τη βασιλεία του ως εκτροπή της Βρετανικής ιστορίας .
To 1892 o Α.
Γ.
Ουάρντ έγραψε για το Λεξικό της Εθνικής Βιογραφίας : « ο Ιάκωβος ήταν προφανώς ένας πολιτικά και θρησκευτικά φανατισμένος , αν και ουδέποτε στερείτο μιας φλέβας πατριωτικού αισθήματος , η μετατροφή του στην εκκλησία της Ρώμης έκανε την χειραφέτηση των ομόδοξών του Καθολικών σε πρώτη φάση , και την ανάκτηση της Αγγλίας προς όφελος του Καθολικισμού σε δεύτερη , αντικειμενικούς σκοπούς της πολιτικής του » .
Ο Ιλέρ Μπελόκ ( ένας Ρωμαιοκαθολικός ) έσπασε την παράδοση αυτή το 1928 , χαρακτηρίζοντας τον Ιάκωβο ως έντιμο άνδρα και αληθινό υπεασπιστή της ελευθερίας , της συνείδησης και τους εχθρούς του « άνδρες στη μικρή κλίκα των μεγάλων περιουσιών ... οι οποίοι κατέστρεψαν την αρχαία μοναρχία των Άγγλων » . Όμως , παρατήρησε ότι ο Ιάκωβος « κατέληξε στο ότι η Καθολική εκκλησία είναι η μόνη φωνή αυθεντίας στη Γη , και στο εξής ... όχι μόνο αρνήθηκε σθεναρά να παραδοθεί αλλά ουκ ολίγες φορές προσδοκούσε τον μικρότερο συμβιβασμό ή , με μια λέξη , τροποποιούσε την εντύπωση που είχε δημιουργηθεί » .
Τις δεκαετίες του 1960 και του 1970 , ο Μόρις Άσλεϋ και ο Στιούαρτ Πραλ άρχισαν να αναθεωρούν τα κίνητρα του Ιακώβου για την απόδοση θρησκευτικής ανεκτικότητας , συνυπολογίζοντας την αυταρχική διακυβέρνηση του Ιακώβου .
Οι σύγχρονοι ιστορικοί έχουν απομακρυνθεί από τη σχολή σκέψης η οποία κήρυσσε τη συνεχή πορεία προς την πρόοδο και τη δημοκρατία , με τον Άσλεϊ να υποστηρίζει ότι η « ιστορία είναι , τελικά , η ιστορία των ανθρώπινων υπάρξεων και ατόμων , καθώς και των τάξεων και των μαζών. » Περιέγραψε τον Ιάκωβο Β΄ και τον Γουλιέλμο Γ΄ ως « άνδρες με ιδανικά καθώς και με ανθρώπινες αδυναμίες. » Ο Τζον Μίλλερ , γράφοντας το 2000 , αποδέχτηκε τους ισχυρισμούς περί απολυταρχίας του Ιακώβου , αλλά ισχυρίστηκε ότι « το κύριο μέλημά του ήταν να διασφαλίσει τη θρησκευτική ελευθερία και την πολιτική ισότητα για του Καθολικούς .
Η κάθε « απολυταρχική » μέθοδος ... ήταν ουσιαστικά για το σκοπό αυτό » .
Το 2004 , ο W.
A.
Speck έγραψε στο της Οξφόρδης νέο Λεξικό της Εθνικής Βιογραφίας ότι « ο Ιάκωβος είχε πράγματι δεσμευτεί για θρησκευτική ανοχή , αλλά επίσης επεδίωξε να αυξήσει τη δύναμη του στέμματος » .
Προσέθεσε ότι , αντίθετα με την κυβέρνηση των Κάτω Χωρών , « ο Ιάκωβος ήταν πολύ απολυταρχικός για να συνδυάσει την ελευθερία της συνείδησης με τη δημοφιλή κυβέρνηση .
Εκείνος αντιστάθηκε σε κάθε είδους έλεγχο στην εξουσία του μονάρχη .
Αυτός είναι ο λόγος για τον οποίο δεν έκανε με την καρδιά του τις παραχωρήσεις που έπρεπε να κάνει το 1688 .
Θα προτιμούσε να ζει στην εξορία με τις αρχές του ανέπαφες από το να συνεχίσει να βασιλεύει ως ένας περιορισμένος μονάρχης » .
Το 2009 , ο Στίβεν Πίνκους ασχολήθηκε με αυτό το ακαδημαϊκό ζήτημα στο βιβλίο 1688 : The First Modern Revolution .
Ο Πίνκους ισχυρίζεται ότι η βασιλεία του Ιακώβου πρέπει να γίνει κατανοητή μέσα σε ένα πλαίσιο οικονομικής αλλαγής και Ευρωπαϊκής πολιτικής , και εξάγει δύο σημαντικά πορίσματα σχετικά με τον Ιάκωβο Β ' .
Το πρώτο είναι ότι ο Ιάκωβος εσκεμμένα `` ακολουθούσε τον βασιλιά Λουδοβίκο ΙΔ΄ της Γαλλίας , προσπαθώντας να δημιουργήσει μια σύγχρονη Καθολική πολιτική οντότητα .
Αυτό δεν περιελάμβανε μόνο την απόπειρα επιβολής του Καθολικισμού στην Αγγλία ... αλλά επίσης τη δημιουργία ενός σύγχρονου , συγκεντρωτικού και εξαιρετικά γραφειοκρατικού κρατικού μηχανισμού . '' Το δεύτερο πόρισμα είναι ότι ο Ιάκωβος εκθρονίστηκε το 1688 κατά πολύ λιγότερο λόγω μιας προτεσταντικής αντίδρασης στην Καθολικοποίηση από ότι λόγω μιας εθνικής εχθρικής αντίδρασης στον επιβλητικό γραφειοκρατικό και φορολογικό μηχανισμό του , ο οποίος εκφράστηκε ως μαζική λαϊκή υποστήριξη προς τον Γουλιέλμο της Οράγγης και την ένοπλη εισβολή του στην Αγγλία .
Η επίσημη προσφώνηση του Ιακώβου στην Αγγλία ήταν « Ιάκωβος ο Δεύτερος , με τη Χάρη του Θεού , Βασιλιάς της Αγγλίας , της Σκωτίας , της Γαλλίας και της Ιρλανδίας , Υπερασπιστής της Πίστης , κλπ » .
Η διεκδίκηση προς τη Γαλλία ήταν μόνο ονομαστική , και συνεχιζόταν από κάθε Άγγλο Βασιλιά : από τον Εδουάρδο Γ΄ μέχρι τον Γεωργίου Γ΄ , άσχετα από την έκταση Γαλλικού εδάφους που ελεγχόταν ουσιαστικά .
Στη Σκωτία , ήταν ο « Ιάκωβος ο Έβδομος , με τη Χάρη του Θεού , Βασιλιάς της Σκωτίας , της Αγγλίας , της Γαλλίας και της Ιρλανδίας , Υπερασπιστής της Πίστης , κλπ » .
Ο Ιάκωβος έγινε `` Δούκας της Νορμανδίας '' από τον Βασιλιά Λουδοβίκο ΙΔ΄ της Γαλλίας στις 31 Δεκεμβρίου 1660 .
To 1734 o Αρχιεπίσκοπος των Παρισίων εκκίνησε τη διαδικασία αγιοποίησης του Ιακώβου , χρίζοντάς τον Υπηέτη του Θεού στην Καθολική Εκκλησία .
Πριν την ανάρρησή του , ο θυρεός του Ιακώβου ήταν το εθνόσημο ( το οποίο αργότερα κληρονόμησε ) , παραλλαγμένο με μία label Ερμίνας τριών σημείων .
Ο θυρεός του ως βασιλιά ήταν : Quarterly , I and IV Grandquarterly , Azure three fleurs-de-lis Or ( for France ) and Gules three lions passant guardant in pale Or ( for England ) ; II Or a lion rampant within a double tressure flory-counter-flory Gules ( for Scotland ) ; III Azure a harp Or stringed Argent ( for Ireland ) .
Coat of arms of James , Duke of York , KG Coat of arms of James II as king ( outside Scotland ) Coat of arms of King James VII in Scotland Ο Ιάκωβος είναι ένας χαρακτήρας στο μυθιστόρημα Ο Άνθρωπος που Γελά του Βικτόρ Ουγκό .
Τον ερμήνευσε ο Γιόζεφ Μόσερ στη βωβή Αυστριακή ταινία του 1921 Das grinsende Gesicht και ο Σαμ ντε Γκράσσε στη βωβή , επίσης , ταινία του 1928 Ο Άνθρωπος Που Γελά .
Απεικονίσθηκε ωστόσο από τον Γκιμπ ΜακΛόφλιν στη βωβή ταινία του 1926 Nell Gwynne , βασισμένη σε ένα μυθιστόρημα του Τζόζεφ Σίρινγκ , τον Λόρενς Άντερσον στην ταινία του 1934 Nell Gwyn , τον Βέρνον Στιλ στην ταινία του 1935 Captain Blood , βασισμένη στο ομώνυμο μυθιστόρημα του Ραφαέλ Σαμπατίνι , τον Ντάγκλας Μάθιους στο δράμα του BBC TV του 1938 Thank You , Mr.
Pepys , τον Χένρι Όσκαρ στην ταινία του 1948 Bonnie Prince Charlie , τον Τζον Ουέστμπρουκ στην τηλεοπτική σειρά του BBC του 1969 The First Churchills , τον Γκάι Χένρι στην ταινία του 1995 England , My England , την ιστορία του συνθέτη Χένρι Πέρσελ και τον Τσάρλι Κριντ-Μάιλς στη μίνι τηλεοπτική σειρά του BBC , το 2003 , Charles II : The Power & the Passion .