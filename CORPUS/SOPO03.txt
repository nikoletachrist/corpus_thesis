Το Δημοκρατικό και το Ρεπουμπλικανικό Κόμμα φέρουν πλειοψηφίες στη Βουλή σε διάφορες περιόδους .
Τον ύστερο 19ο και πρώιμο 20ό αιώνα επίσης υπήρξε μια δραματική αύξηση στην εξουσία του Προέδρου της Βουλής .
Η άνοδος της επιρροής του Προέδρου άρχισε τη δεκαετία του 1890 , κατά την θητεία του Ρεπουμπλικανού Τόμας Μπράκετ Ρηντ .
Ο « Τσάρος Ρηντ » , όπως ήταν το ψευδώνυμο του , προσπάθησε να θέσει σε ισχύ την άποψή του ότι « Το καλύτερο σύστημα είναι να κυβερνά το ένα κόμμα και το άλλο να παρακολουθεί. » Η δομή της ηγεσίας της Βουλής επίσης αναπτύχθηκε περίπου κατά την ίδια περίοδο , με τις θέσεις του Ηγέτη της Πλειοψηφίας και του Ηγέτη της Μειοψηφίας να δημιουργούνται το 1899 .
Ενώ ο Ηγέτης της Μειοψηφίας ήταν ο αρχηγός του μειοψηφικού κόμματος , ο Ηγέτης της Πλειοψηφίας παρέμεινε υποδεέστερος του Προέδρου .
Η Προεδρία έφθασε στο ζενίθ της κατά την θητεία του Ρεπουμπλικανού Τζόζεφ Γκάρνεϋ Κάννον , από το 1903 έως το 1911 .
Οι εξουσίες του Προέδρου περιελάμβαναν την προεδρία στην ισχυρή Rules Committee και την ικανότητα να διορίζει μέλη σε άλλες επιτροπές της Βουλής .
Αυτές οι εξουσίες , μολονότι , περικόπηκαν στην `` Επανάσταση του 1910 '' λόγω των προσπαθειών των Δημοκρατικών και των δυσαρεστημένων Ρεπουμπλικανών που αντιτίθενταν στις αναμφισβήτητα αδέξιες τακτικές του Κάννον .
Το Δημοκρατικό Κόμμα κυριάρχησε στη Βουλή των Αντιπροσώπων κατά τη διακυβέρνηση του Προέδρου Φράνκλιν Ρούζβελτ ( 1933–1945 ) , συχνά κερδίζοντας πάνω από τα δύο τρίτα των εδρών .
Και οι Δημοκρατικοί και οι Ρεπουμπλικανοί ήταν στην εξουσία σε διάφορες εποχές κατά την επόμενη δεκαετία .
Το Δημοκρατικό Κόμμα διατήρησε τον έλεγχο της Βουλής από το 1954 μέχρι το 1995 .
Στα μέσα της δεκαετίας του '70 , υπήρξαν μεγάλες μεταρρυθμίσεις στη Βουλή , που ενίσχυσαν την εξουσία των υποεπιτροπών στις δαπάνες των εδρών των επιτροπών και στο να επιτρέπουν στους κομματικούς ηγέτες να υποδεικνύουν τις έδρες των επιτροπών .
Αυτές οι δράσεις έγιναν για να υποσκάψουν το σύστημα ηλικιακής αρχαιότητας , και να μειώσουν την ικανότητα ενός μικρού αριθμού πρεσβύτερων μελών να παρακωλύουν τη νομοθεσία που δεν ευνοούσαν .
Υπήρξε επίσης μια μεταστροφή από τη δεκαετία του '70 προς μεγαλύτερο έλεγχο του νομοθετικού προγράμματος από το κόμμα πλειοψηφίας· η εξουσία των κομματικών ηγετών ( ειδικά του Προέδρου ) αυξήθηκε σημαντικά .
Οι Ρεπουμπλικανοί πήραν τον έλεγχο της Βουλής το 1995 , υπό την ηγεσία του Προέδρου Νιουτ Γκίνγκριτς .
Ο Γκίνγκριτς προσπάθησε να περάσει ένα ευρύ νομοθετικό πρόγραμμα , το Συμβόλαιο με την Αμερική για το οποίο οι Ρεπουμπλικανοί της Βουλής είχαν εκλεγεί , και έκανε μεγάλες μεταρρυθμίσεις της Βουλής , αξιοσημείωτα συρρικνώνοντας την θητεία στις έδρες των επιτροπών σε τρις διετείς θητείες .
Πολλά στοιχεία του Συμβολαίου δεν πέρασαν στο Κογκρέσο , τους άσκησε βέτο ο Πρόεδρος Μπιλ Κλίντον , ή ουσιαστικά τροποποιήθηκαν με διαπραγματεύσεις με τον Κλίντον .
Οι Ρεπουμπλικανοί διατηρήθηκαν στη Βουλή έως τις Εκλογές Κογκρέσου των ΗΠΑ 2006 , κατά τη διάρκεια των οποίων οι Δημοκρατικοί κέρδισαν τον έλεγχο της Βουλής των Αντιπροσώπων και η Νάνσι Πελόζι ακολούθως εκλέχθηκε από τη Βουλή ως η πρώτη γυναίκα Πρόεδρος .
Στις Εκλογές της Βουλής των Αντιπροσώπων των ΗΠΑ 2010 οι Ρεπουμπλικανοί ξαναπήραν τη Βουλή κατά τη μεγαλύτερη μεταστροφή δύναμης από τη δεκαετία του 1930 .
Υπό το Άρθρο I , Τμήμα 2 του Συντάγματος , οι έδρες στη Βουλή των Αντιπροσώπων κατανέμονται μεταξύ των πολιτειών κατά πληθυσμό , όπως καθορίζεται από την απογραφή που διεξάγεται κάθε δέκα έτη .
Ο μόνος συνταγματικός κανόνας σε σχέση με το μέγεθος της Βουλής αναφέρει : `` Ο Αριθμός των Αντιπροσώπων δεν πρέπει να υπερβαίνει τον ένα για κάθε τριάντα Χιλιάδες . '' Το Κογκρέσο τακτικά αύξανε το μέγεθος της Βουλής για να προσαρμοσθεί στην πληθυσμιακή αύξηση έως ότου σταθεροποίησε τον αριθμό των ψηφιζόντων μελών της Βουλής σε 435 το 1911 .
Ο αριθμός προσωρινά αυξήθηκε σε 437 το 1959 με την είσοδο της Αλάσκα και της Χαβάης ( παραχωρώντας μία έδρα σε έναν αντιπρόσωπο από κάθε μία από αυτές τις πολιτείες χωρίς τη μεταβολή της υπάρχουσας κατανομής ) , και επέστρεψε στους 435 τέσσερα έτη αργότερα , μετά την ανακατανομή που ήταν συνέπεια της απογραφής του 1960 .
Το Σύνταγμα δεν προνοεί για την αντιπροσώπευση της Περιφέρεια της Κολούμπια ή των εδαφών .
Παρ ' όλα αυτά , αυτά τα μέρη εκλέγουν μη ψηφίζοντες εκπροσώπους ή , στο Πουέρτο Ρίκο , έναν Αρμοστή .
Η Περιφέρεια της Κολούμπια και τα εδάφη Αμερικανική Σαμόα , Γκουάμ , και Βόρειες Μαριάνες Νήσοι , και οι Αμερικανικές Παρθένοι Νήσοι εκπροσωπούνται από έναν μη ψηφίζοντα αντιπρόσωπο το καθένα .
Το Πουέρτο Ρίκο εκλέγει έναν Αρμοστή , αλλά παρά να έχει τετραετή θητεία , ο ρόλος του Αρμοστή είναι όμοιος με των αντιπροσώπων από τα άλλα εδάφη .
Οι έξι Αντιπρόσωποι και Αρμοστές μπορούν να συμμετέχουν σε διαλόγους· προ του 2011 , τους επιτρεπόταν να ψηφίζουν σε επιτροπές και στην Committee of the Whole όταν οι ψήφοι τους δεν θα ήταν αποφασιστικοί .
Η αγωγή Κλέμονς εναντίον Τμήματος Εμπορίου έχει αρχειοθετηθεί στο Δικαστήριο Περιφερειών των Ηνωμένων Πολιτειών για τη Βόρεια Περιφέρεια του Μισισιπή .
Αν αυτό συμβεί , θα επηρέαζε επίσης την κατανομή του Εκλεκτορικού Κολεγίου για τις προεδρικές εκλογές από το 2012 και μετά .
Οι πολιτείες που δικαιούνται πλέον του ενός Βουλευτή διαιρούνται σε μονομελείς περιφέρειες .
Αυτό έχει υπάρξει ομοσπονδιακή νομοθετική απαίτηση από το 1967 .
Πριν από αυτόν τον νόμο , η αντιπροσώπευση με γενικό ψηφοδέλτιο χρησιμοποιείτο από μερικές πολιτείες .
Τυπικά , οι πολιτείες επανασχεδιάζουν τις γραμμές των περιφερειών ( βλέπε αναδιανομή των περιφερειών ) μετά από κάθε απογραφή , αν και μπορούν να το κάνουν και σε άλλες περιόδους ( βλέπε επανασχεδιασμός των εκλογικών περιφερειών του Τέξας 2003 ) .
Κάθε πολιτεία καθορίζει τα δικά της όρια περιφερειών , είτε μέσω νομοθεσίας ή μέσω μη κομματικών πινάκων . `` Malapportionment '' είναι αντισυνταγματική και οι περιφέρειες πρέπει περίπου να είναι ίδιες σε πληθυσμό ( βλέπε Wesberry v.
Sanders ) .
Η Πράξη Δικαιωμάτων Ψήφου απαγορεύει στις πολιτείες την κατανομή εκλογικών περιφερειών προς όφελος ενός κόμματος η οποία στοχεύει στη μείωση της εκλογικής δύναμης των φυλετικών μειονοτήτων .
Το Άρθρο I , Τμήμα 2 του Συντάγματος ορίζει τρεις προϋποθέσεις για τους αντιπροσώπους .
Κάθε αντιπρόσωπος πρέπει : ( 1 ) πρέπει να είναι τουλάχιστον εικοσιπέντε ετών· ( 2 ) πρέπει να έχει υπάρξει πολίτης των ΗΠΑ για τα προηγούμενα επτά έτη· και ( 3 ) να είναι ( την εποχή των εκλογών ) κάτοικος της πολιτείας που αντιπροσωπεύει .
Τα μέλη δεν χρειάζεται να διαμένουν στην περιφέρεια τους .
Οι προϋποθέσεις της ηλικίας και της ιθαγένειας για τους αντιπροσώπους είναι ελαστικότερα από αυτά για τους γερουσιαστές .
Οι συνταγματικές απαιτήσεις του Άρθρου I , Τμήματος 2 για την εκλογή στο Κογκρέσο είναι οι μέγιστες απαιτήσεις που μπορούν να επιβληθούν σε έναν υποψήφιο .
Ούτως , το Άρθρο I , Τμήμα 5 , που επιτρέπει σε κάθε Βουλή να είναι ο κριτής των προσόντων των μελών της δεν επιτρέπει στη Βουλή να θεσπίσει επιπρόσθετες προϋποθέσεις .
Ούτως μια Πολιτεία δεν μπορεί να θεσπίσει κριτήρια .
Υπό τη Δέκατη Τέταρτη Τροποποίηση , ένας ομοσπονδιακός ή πολιτειακός αξιωματούχος που έχει δώσει τον απαιτούμενο όρκο να υποστηρίξει το Σύνταγμα , αλλά αργότερα εμπλέκεται σε εξέγερση ή βοηθά τους εχθρούς των Ηνωμένων Πολιτειών , αποκλείεται από το να γίνει αντιπρόσωπος .
Αυτή η μετεμφυλιακή νομική πρόβλεψη σκόπευε να αποτρέψει αυτούς που συντάχθηκαν με την Ομοσπονδία από το να υπηρετήσουν . Όμως , τα αποκλεισμένα άτομα μπορούν να υπηρετήσουν πάλι αν λάβουν τη συναίνεση των δύο τρίτων αμφότερων των σωμάτων του Κογκρέσου .
Οι εκλογές για τους Βουλευτές , διεξάγονται κάθε άρτιο έτος , την Ημέρα Εκλογής την πρώτη Τρίτη μετά την πρώτη Δευτέρα του Νοεμβρίου .
Από το νόμο οι Βουλετές , πρέπει να εκλέγονται από μονομελείς περιφέρειες με ψηφοφορία πλειοψηφίας .
Στις περισσότερες πολιτείες , οι υποψήφιοι των μεγάλων κομμάτων για κάθε περιφέρεια παίρνουν το χρίσμα σε κομματικές προκριματικές εκλογές , που τυπικά διεξάγονται μεταξύ άνοιξης και ύστερου θέρους .
Στις περισσότερες πολιτείες , τα Ρεπουμπλικανικά και τα Δημοκρατικά κόμματα επιλέγουν τους αντίστοιχους υποψηφίους για κάθε περιφέρεια στα πολιτικά συνέδριά τους την άνοιξη ή στις αρχές του καλοκαιριού , τα οποία συχνά χρησιμοποιούν ομόφωνες ψήφους για να αντικατοπτρισθεί είτε η εμπιστοσύνη στον κάτοχο είτε το αποτέλεσμα των ευνοιών σε προηγούμενες συζητήσεις .
Οι εξαιρέσεις μπορεί να καταλήξουν σε μια λεγόμενη floor fight—convention ψηφοφορία με αντιπροσώπους , με αποτελέσματα που είναι δύσκολο να προβλεφθούν .
Ειδικά αν το συνέδριο είναι οριακά διαιρεμένο , ένας ηττώμενος υποψήφιος μπορεί να αγωνισθεί περαιτέρω εκπληρώνοντας τις συνθήκες μιας προκριματικής εκλογής .
Από το 1967 , ο Ομοσπονδιακός νόμος απαιτεί τα Μέλη της Βουλής να εκλέγονται από μονομελείς περιφέρειες , έκτοτε μη επιτρέποντας τη χρήση της αναλογικής εκπροσώπησης .
Η Λουιζιάνα είναι μοναδική στο ότι διεξάγει μια `` προκριματική εκλογή '' με όλα τα κόμματα την ημέρα των γενικών εκλογών με έναν επακόλουθο δεύτερο γύρο μεταξύ των δύο κορυφαίων φιναλίστ ( ασχέτως κόμματος ) αν ουδείς υποψήφιος έλαβε την πλειοψηφία στα προκριματικά .
Η πολιτεία της Ουάσινγκτον χρησιμοποιεί τώρα ένα παρόμοιο ( αν και όχι ταυτόσημο ) σύστημα με αυτό της Λουιζιάνα .
Οι έδρες που εκκενώνονται κατά τη διάρκεια μιας θητείας πληρούνται μέσω ειδικών εκλογών , εκτός αν το κενό συμβαίνει πλησιέστερα στην επόμενη γενική εκλογή από ότι μια προκαθορισμένη προθεσμία .
Η θητεία ενός μέλους που επιλέγεται σε μια ειδική εκλογή συνήθως αρχίζει την επόμενη ημέρα , ή αμέσως μόλις επιβεβαιωθούν τα αποτελέσματα .
Οι Βουλευτές και οι Delegates υπηρετούν διετείς θητείες , ενώ ο Ύπατος Αρμοστής υπηρετεί για τέσσερα έτη .
Το Σύνταγμα επιτρέπει η Βουλή να εκδιώξει ένα μέλος με τα δύο τρίτα των ψήφων .
Στην ιστορία των Ηνωμένων Πολιτειών , μόνο πέντε μέλη έχουν εκδιωχθεί από τη Βουλή· το 1861 , τρεις αποπέμφθηκαν επειδή υποστήριζαν την απόσχιση των Συνομόσπονδων πολιτειών , ο Τζον Μπούλλοκ Κλαρκ ( Δ-MO ) , ο Τζον Ουίλλιαμ Ράιντ ( Δ-MO ) , και ο Χένρυ Κορνήλιους Μπέρνετ ( Δ-KY ) .
Ο Μάικλ Μάγιερς ( Δ-PA ) αποπέμφθηκε μετά την καταδίκη του για δωροδοκία το 1980 , και ο Τζέιμς Τράφικαντ ( Δ-OH ) αποπέμφθηκε το 2002 μετά την καταδίκη του για διαφθορά .
Η Βουλή επίσης έχει την εξουσία επίσημα να μέμφεται ηθικά ( censure ) ή να επιπλήξει τα μέλη της· η μομφή αυτή ή η επίπληξη απαιτεί μόνο μια απλή πλειοψηφία , αλλά δεν καθαιρεί ένα πρόσωπο από το αξίωμα του .
Ως έλεγχο στη λαϊκά εκλεγμένη Βουλή , η Γερουσία έχει αρκετές διακριτές εξουσίες .
Για παράδειγμα , οι `` εξουσίες συμβουλής και συναίνεσης '' ( advice and consent ) ( όπως η εξουσία έγκρισης συνθηκών ) είναι αποκλειστικό προνόμιο της Γερουσίας .
Η Βουλή όμως μπορεί να κινήσει νομοσχέδια δαπανών και έχει αποκλειστική αρμοδιότητα να παραπέμψει αξιωματούχους και επιλέγει τον Πρόεδρο σε περίπτωση αδιεξόδου του Εκλεκτορικού Κολλεγίου .
Η Γερουσία και η Βουλή διαφοροποιούνται περαιτέρω από τις διάρκειες θητείας και τω αριθμό των περιφερειών που εκπροσωπούνται .
Με μακρύτερες θητείες , λιγότερα μέλη και ( σε όλες πλην επτά αντιπροσωπειών ) μεγαλύτερες εκλογικές περιφέρειες , οι γερουσιαστές έχουν μεγαλύτερο κύρος .
Επιπλέον , η Γερουσία θεωρείται παραδοσιακά λιγότερο κομματικοποιημένο σώμα επειδή τα λιγότερα μέλη της της προσδίδουν μια μεγαλύτερη δυνατότητα να δημιουργεί συμβιβασμούς και και να ενεργεί πιο ενωτικά .
Τον Ιανουάριο 2010 , ο ετήσιος μισθός κάθε Βουλευτή είναι $ 174.000 .
Ο Πρόεδρος της Βουλής των Αντιπροσώπων , ο Ηγέτης της Πλειοψηφίας και ο Ηγέτης της Μειοψηφίας κερδίζουν περισσότερα : $ 223.500 για τον Πρόεδρο και $ 193.400 για τους κομματικούς ηγέτες ( το ίδιο και στους ηγέτες της Γερουσίας ) .
Μια αύξηση της προσαρμογής του κόστους ζωής ( COLA ) ενεργοποιείται ετησίως εκτός αν το Κογκρέσο ψηφίσει να μην την αποδεχθεί .
Το Κογκρέσο ρυθμίζει τους μισθούς των μελών· όμως , η Εικοστή Έβδομη Τροποποίηση στο Σύνταγμα των Ηνωμένων Πολιτειών απαγορεύει μια μεταβολή στον μισθό ( αλλά όχι την COLA ) από το να ενεργοποιηθεί μέχρι μετά την επόμενη γενική εκλογή .
Οι Βουλευτές , είναι εκλόγιμοι για οφέλη συνταξιοδότησης αφότου υπηρετήσουν επί πέντε έτη .
Οι Βουλευτές ( Αντιπρόσωποι ) χρησιμοποιούν το πρόθεμα `` Ο Αξιότιμος '' πριν από το όνομα τους . Ένα μέλος της Βουλής αναφέρεται ως Αντιπρόσωπος ή μέλος του Κογκρέσου ( `` Congressman '' ή `` Congresswoman ) . '' Ενώ οι Γερουσιαστές τεχνικά είναι `` Congressmen '' ή `` Congresswomen , '' αυτός ο όρος γενικά χρησιμοποιείται κατά την αναφορά σε Μέλη της Βουλής των Αντιπροσώπων αποκλειστικά .
Οι Delegates και ο Ύπατος Αρμοστής ( Resident Commissioner ) χρησιμοποιούν τις ίδιες προσφωνήσεις και τίτλους ως Μέλη της Βουλής .
Το κόμμα με την πλειοψηφία εδρών στη Βουλή είναι γνωστό ως το κόμμα πλειοψηφίας .
Το επόμενο μεγαλύτερο κόμμα είναι το κόμμα μειοψηφίας .
Ο Πρόεδρος της Βουλής , οι πρόεδροι των επιτροπών , και μερικοί άλλοι αξιωματούχοι γενικά προέρχονται από το κόμμα πλειοψηφίας· έχουν ομολόγους ( για παράδειγμα , τα `` εξέχοντα μέλη '' ( ranking members ) των επιτροπών ) στο κόμμα της πλειοψηφίας .
Το Σύνταγμα των ΗΠΑ , προβλέπει ότι η Βουλή μπορεί να επιλέξει τον Πρόεδρο της ( Speaker ) .
Αν και δεν απαιτείται ρητά από το Σύνταγμα , κάθε Πρόεδρος έχει υπάρξει μέλος της Βουλής .
Το Σύνταγμα δεν προσδιορίζει τα καθήκοντα και τις εξουσίες του Προέδρου , τα οποία αντίθετα ρυθμίζονται από τους κανόνες και τα customs της Βουλής .
Οι Πρόεδροι έχουν τον ρόλο και του ηγέτη της Βουλής και του αρχηγού του κόμματος τους ( το οποίο δεν είναι απαραίτητο να είναι το κόμμα πλειοψηφίας· θεωρητικά , ένα μέλος του κόμματος μειοψηφίας μπορεί να εκλεγεί Πρόεδρος με την υποστήριξη της παράταξης των μελών του κόμματος πλειοψηφίας ) .
Υπό την Πράξη Προεδρικής Διαδοχής ( 1947 ) , ο Πρόεδρος της Βουλής , είναι δεύτερος στη γραμμή προεδρικής διαδοχής μετά τον Αντιπρόεδρο .
Ο Πρόεδρος της Βουλής , είναι ο προεδρεύων αξιωματούχος της Βουλής αλλά δεν προεδρεύει σε κάθε συζήτηση .
Αντίθετα , εκείνος ή εκείνη εκχωρεί την ευθύνη της προεδρίας σε άλλα μέλη στις περισσότερες περιπτώσεις .
Ο προεδρεύων αξιωματούχος κάθεται σε μια καρέκλα στο μπροστινό σημείο της αίθουσας της Βουλής .
Οι εξουσίες του προεδρεύοντος αξιωματούχου είναι εκτεταμένες· μια σημαντική εξουσία είναι αυτή του ελέγχου της σειράς με την οποία μιλούν τα μέλη της Βουλής .
Κανένα μέλος δεν μπορεί να εκφωνήσει λόγο ή να κάνει κίνηση εκτός αν έχει πρώτα αναγνωριστεί από τον προεδρεύοντα αξιωματούχο .