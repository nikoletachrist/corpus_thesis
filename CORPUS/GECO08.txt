Τα οστά έχουν ιδιαίτερο ενδιαφέρον επειδή παρουσιάζουν ένα μείγμα μορφολογικών χαρακτηριστικών του αρχαϊκού , του πρώιμου σύγχρονου ανθρώπου και του Νεάντερταλ .
Τα ευρήματα που ανακαλύφθηκαν στο « Σπήλαιο με τα Οστά » είναι από τις παλαιότερες ενδείξεις για την παρουσία σύγχρονων ανθρώπων στην Ευρώπη , και ίσως προέρχονται από τους πρώτους που βρέθηκαν στην ήπειρο .
Κατά τη νεολιθική περίοδο στη βορειοανατολική Ρουμανία αναπτύχθηκε ένας από τους αρχαιότερους ευρωπαϊκούς πολιτισμούς , ο πολιτισμός των Κουκουτένι-Τριπολί .
Επίσης , τα παλαιότερα γνωστά αλατωρυχεία στον κόσμο βρίσκονται στο Ποϊάνα Σλατινέι , κοντά στο χωριό Λούνκα ( ρουμανικά : Vânători-Neamț ) στη Ρουμανία , και χρησιμοποιήθηκαν πρώτα κατά την πρώιμη Νεολιθική περίοδο , περί το 6050 π.Χ. , από τον πολιτισμό Στάρτσεβο , και αργότερα από τους προγόνους των Κουκουτένι .
Τα στοιχεία από αυτή και άλλες τοποθεσίες δείχνουν ότι οι Κουκουτένι εξήγαγαν άλατα από αλμυρά νερά πηγών με χρήση μπρικέτας .
Οι πρώτες γραπτές μαρτυρίες για ανθρώπους που έζησαν στα εδάφη της σημερινής Ρουμανίας , των Γετών , προέρχονται από τον Ηρόδοτο , και αναφέρονται στο βιβλίο του Ιστορίαι Δ ' ( ~440 π.Χ. ) .
Τα εδάφη στα βόρεια του Δούναβη κατοικούνταν από τους Δάκες , οι οποίοι θεωρούνταν ότι ανήκαν στις φυλές των Γετών , που ανέφερε ο Ηρόδοτος ότι ήταν παρακλάδι του Θρακικού λαού .
Το Βασίλειο της Δακίας έφθασε στο απόγειό του το 82- 44 π.Χ . κατά τη διάρκεια της βασιλείας του Βυρεβίστα .
Ο Ηρόδοτος στο βιβλίο του , Ιστορίαι Δ ' του 440 π.Χ. , έγραψε ότι η φυλετική συνομοσπονδία των Γετών νικήθηκε από τον Πέρση αυτοκράτορα Δαρείο τον Μέγα κατά την εκστρατεία του κατά των Σκυθών .
Οι Δάκες , που θεωρούνταν ευρέως ως μέρος των Γετών όπως περιγράφηκαν νωρίτερα από τους Έλληνες , ήταν ένα παράρτημα των Θρακών που κατοικούσαν στη Δακία ( που αντιστοιχούσε στη σημερινή Ρουμανία , τη Μολδαβία , τη Βόρεια Βουλγαρία και τα περίγυρα ) .
Το Βασίλειο της Δακίας έφτασε τη μέγιστη έκτασή του κατά τη διάρκεια της βασιλείας του Βυρεβίστα , το 82 - 44 π.Χ .
Υπό την ηγεσία του , η Δακία έγινε ένα ισχυρό κράτος που απειλούσε τα περιφερειακά συμφέροντα των Ρωμαίων .
Ο Ιούλιος Καίσαρας σχεδίαζε να εκστρατεύσει εναντίον των Δακών , με αιτιολόγηση την υποστήριξη που παρείχε ο Βυρεβίστας στον Πομπήιο , αλλά δολοφονήθηκε το 44 π.Χ . προτού προλάβει να την υλοποιήσει .
Λίγους μήνες αργότερα , ο Βυρεβίστας είχε την ίδια μοίρα , και αυτός δολοφονήθηκε από τους ευγενείς του . Έχει υποτεθεί μία θεωρία , ότι ίσως ήταν φίλοι του Καίσαρα οι ένοχοι της δολοφονίας .
Το ισχυρό κράτος του Βυρεβίστα χωρίστηκε στα τέσσερα και δεν ενοποιήθηκε ξανά μέχρι το 95 μ.Χ. , επί της βασιλείας του Δάκου βασιλιά Δεκέβαλου .
Η Ρωμαϊκή Αυτοκρατορία κατέκτησε τη Μοισία το 29 π.Χ. , και έφτασε ως το Δούναβη .
Το 87 μ.Χ . ο Αυτοκράτορας Δομιτιανός έστειλε έξι λεγεώνες στη Δακία , που ηττήθηκαν στην Τάπαια .
Οι Δάκες τελικά νικήθηκαν από τον αυτοκράτορα Τραϊανό σε δύο εκστρατείες που διήρκεσαν από το 101 μ.Χ . ως το 106 μ.Χ. , και ο πυρήνας του βασιλείου τους μετατράπηκε σε επαρχία της Ρωμαϊκής Δακίας .
Οι Ρωμαίοι εκμεταλλεύτηκαν τα πλούσια κοιτάσματα ορυκτών της Δακίας .
Το χρυσό και το ασήμι βρίσκονταν σε αφθονία στα δυτικά Καρπάθια .
Μετά την κατάκτησή του , ο Τραϊανός επέστρεψε στη Ρώμη με πάνω από 165 τόνους χρυσού και 330 τόνους αργύρου .
Οι Ρωμαίοι αποίκισαν εκτεταμένα την επαρχία και έτσι ξεκίνησε μια περίοδος έντονου εκρομανισμού , κατά την οποία η Λαϊκή Λατινική γλώσσα γέννησε την Πρωτο-Ρουμανική γλώσσα .
Λόγω γεωγραφικής θέσης η υπεράσπιση της Δακίας από τους βαρβάρους ήταν δύσκολη , και το 240-256 μ.Χ. , με τις επιθέσεις των Καρπιανών και των Γότθων , η Δακία χάθηκε .
Η Ρωμαϊκή Αυτοκρατορία αποχώρησε από τη Ρωμαϊκή Δακία ( Dacia Romana ) γύρω στο 271 μ.Χ . καθιστώντας την έτσι την πρώτη επαρχία που εγκαταλείφθηκε .
Το 668 μ.Χ. , μετά το θάνατο του Χαν Χουβράτη και την επακόλουθη διάσπαση της Μεγάλης Βουλγαρίας , μια μεγάλη ομάδα Βουλγάρων ακολούθησε τον τρίτο γιο του μεγάλου Χαν , τον Ασπαρούχ , που κατευθύνθηκε προς τα δυτικά .
Τη δεκαετία του 670 εγκαταστάθηκαν στην περιοχή που ήταν γνωστή ως Ονγκάλ , στα βόρεια του Δέλτα του Δούναβη .
Από εκεί το ιππικό του Ασπαρούχ , μαζί με τους ντόπιους Σλάβους με τους οποίους συμμάχησαν , έκαναν συστηματικές επιθέσεις στα βυζαντινά εδάφη στο νότο .
Το 680 ο Βυζαντινός Αυτοκράτορας Κωνσταντίνος Α ' οδήγησε έναν μεγάλο στρατό εναντίον των Βουλγάρων , αλλά ηττήθηκε στη μάχη του Ονγκάλ και κατόπιν αυτού οι Βυζαντινοί αναγκάστηκαν να αναγνωρίσουν το σχηματισμό μιας νέας χώρας , της Πρώτης Βουλγαρικής Αυτοκρατορίας .
Τα βόρεια σύνορα της χώρας ταυτίζονταν με τις νότιες πλαγιές των Καρπαθίων βουνών , από τις Σιδηρές Πύλες ως τον ποταμό Δνείπερο στα ανατολικά .
Μεταξύ του 271 και 275 , ο Ρωμαϊκός στρατός και η διοίκηση εγκατέλειψαν τη Δακία , η οποία στη συνέχεια δέχτηκε εισβολή από τους Γότθους .
Οι Γότθοι έζησαν αναμεμιγμένοι με τους ντόπιους μέχρι τον 4ο αιώνα , που έφτασε ένας νομαδικός λαός , οι Ούννοι .
Οι Γεπίδες , οι Άβαροι , οι Βούλγαροι και οι Σλάβοι υποτελείς τους κυβέρνησαν την Τρανσυλβανία μέχρι τον 8ο αιώνα .
Τα εδάφη της Βλαχίας και της Μολδαβίας βρίσκονταν υπό τον έλεγχο της Πρώτης Βουλγαρικής Αυτοκρατορίας , από την ίδρυσή της το 681 μέχρι την κατάκτηση της Τρανσυλβανίας από τους Ούγγρους στα τέλη του 10ου αιώνα .
Οι κύριοι αντίπαλοι της Βουλγαρίας στην περιοχή ήταν οι Άβαροι στα δυτικά και οι Χαζάροι στα ανατολικά .
Οι τελευταίοι ήταν μια σοβαρή απειλή : αφού διέλυσαν την αντίσταση του μεγαλύτερου γιου του Χουβράτη , του Βαϊανού , προχώρησαν προς τα δυτικά .
Κήρυξαν τον πόλεμο στον Ασπαρούχ ο οποίος σκοτώθηκε σε μια μάχη με τους εισβολείς το 700 .
Για να προστατεύσουν τα βόρεια σύνορά τους , οι Βούλγαροι κατασκεύασαν πολλές τεράστιες τάφρους που διέσχιζαν όλο το μήκος των συνόρων , από τον ποταμό Τίμοκ μέχρι τον Εύξεινο Πόντο .
Το 803 ο Κρούμος έγινε Χαν .
Ο νέος ενεργητικός ηγέτης επέστησε την προσοχή του στα βορειοδυτικά όπου οι παλιοί εχθροί της Βουλγαρίας , οι Άβαροι , αντιμετώπιζαν δυσκολίες και αποτυχίες εναντίον των Φράγκων του Καρλομάγνου .
Το 804 - 806 οι Βουλγαρικοί στρατοί εξόντωσαν τον στρατό των Αβάρων και κατέστρεψαν το κράτος τους .
Ο Κρούμος πήρε υπό έλεγχο τα ανατολικά τμήματα του πρώην Χαγανάτου των Αβάρων και την εξουσία των τοπικών Σλαβικών φυλών .
Η επικράτεια της Βουλγαρίας επεκτάθηκε εις διπλούν , από τα μέσα του Δούναβη στα βόρεια της Βουδαπέστης ως τον Δνείστερο , μολονότι η κατοχή της Τρανσυλβανίας είναι αμφισβητήσιμη .
Το 813 ο Χάν Κρούμος κατέλαβε την Αδριανούπολη και λεηλάτησε ολόκληρη την Ανατολική Θράκη .
Πήρε 50.000 αιχμαλώτους τους οποίους εγκατέστησε στη Βουλγαρία εκατέρωθεν του Δούναβη .
Στα ιστορικά χρονικά της Ρουμανικής γης αναφέρονται ότι ζούσαν και άλλες φυλές , όπως οι Πετσενέγοι , οι Κουμάνοι και οι Ουζέ , μέχρις ότου ιδρύθηκαν τα Ρουμανικά πριγκιπάτα της Βλαχίας στα νότια , από τον Βασάραβα Α ' περί το 1310 κατά τον Ύστερο Μεσαίωνα , και της Μολδαβίας στα ανατολικά , από τον Βοεβόδα Ντράγκος περί το 1352 .
Οι Πετσενέγοι ( ένας ημι-νομαδικός τουρκικός λαός των Κεντρασιατικών στεπών ) κατέλαβαν τις στέπες στα βόρεια της Μαύρης Θάλασσας ( 8ος-12ος αιώνας ) και από τον 10ο αιώνα έλεγχαν όλες τις περιοχές μεταξύ των ποταμών Ντον και Κάτω Δούναβη .
Κατά τη διάρκεια του 11ου και του 12ου αιώνα , η νομαδική συνομοσπονδία των Κουμάνων και των ( Ανατολικών ) Κιπτσάκων ήταν η κυρίαρχη δύναμη στις τεράστιες εκτάσεις που εκτείνονταν από το σημερινό Καζακστάν , τη νότια Ρωσία , την Ουκρανία , ως τη νότια Μολδαβία και τη δυτική Βλαχία .
Η προέλευση των Ρουμάνων παραμένει ανοικτό θέμα επιστημονικών συζητήσεων .
Περί αυτού υπάρχουν δύο επικρατούσες θεωρίες .
Είτε πρόκειται για συνέχεια του Δακο-Ρωμαϊκού πληθυσμού που επέζησε τους Σκοτεινούς Αιώνες στην Τρανσυλβανία ή οι πρώτοι Βλάχοι / Ρουμάνοι εμφανίστηκαν στην περιοχή κατά τον 13ο αιώνα από μετανάστευση λαών από τη Βαλκανική Χερσόνησο και εποικισμό των βόρειων περιοχών .
Υπάρχουν στοιχεία ότι η Δεύτερη Βουλγαρική αυτοκρατορία κυβέρνησε , τουλάχιστον κατ 'όνομα , τη γη της Βλαχίας μέχρι το ορεινό πέρασμα Ρούκαρ-Μπραν ως τα τέλη του 14ου αιώνα .
Σε ένα χάρτη του Ράντου Α ' , ο βοεβόδας των Βλάχων ζητά από τον Τσάρο Ιβάν Αλεξάνταρ της Βουλγαρίας να διατάξει τους τελωνειακούς υπαλλήλους του στη Ρουκάρ και και στη γέφυρα του ποταμού Νταμποβιτσά να εισπράττουν φόρους σύμφωνα με το νόμο .
Η παρουσία Bουλγάρων φοροσυλλεκτών στα Καρπάθια δείχνει μια βουλγαρική επικυριαρχία στα εδάφη αυτά , αν και ο επιτακτικός τόνος του Ράντου ενδεικνύει μια ισχυρή και αυξανόμενη Βλάχικη αυτονομία .
Υπό την ηγεσία του Ράντου Α ' και του διάδοχό του , του Νταν Α ' , οι περιφέρειες της Τρανσυλβανίας και του Σέβεριν παρέμειναν αντικείμενα διεκδίκησης με την Ουγγαρία .
Τον Βασάραβα διαδέχτηκε ο Νικολάε Αλεξάντρου , και αυτόν ο Βλάντισλαβ Α ' .
Ο Βλάντισλαβ επιτέθηκε στην Τρανσυλβανία όταν ο Λουδοβίκος Α ' κατέλαβε τα εδάφη στα νότια του Δούναβη , δέχτηκε να τον αναγνώρισει ως ηγεμόνα το 1368 , αλλά επαναστάτησε τον ίδιο χρόνο .
Επί της βασιλείας του συνέβηκε η πρώτη σύγκρουση της Βλαχίας με την Οθωμανική Αυτοκρατορία ( σε μια μάχη στην οποία ο Βλάντισλαβ είχε για σύμμαχο τον Ιβάν Σισμάν ) .
Μετά την κατάκτηση των Μαγυάρων ( 10ος-11ος αιώνας ) , η Τρανσυλβανία είχε γίνει ένα αυτόνομο και πολυεθνικό βοεβοδάτο , με βοεβόδα που οριζόταν από τον Βασιλιά της Ουγγαρίας μέχρι τον 16ο αιώνα .
Πολλοί Βασιλιάδες της Ουγγαρίας προσκάλεσαν εποίκους από την Κεντρική και τη Δυτική Ευρώπη , όπως τους Σάξονες , να έρθουν στην Τρανσυλβανία και να καταλάβουν την περιοχή .
Οι Σέκελι ήρθαν στη νοτιοανατολική Τρανσυλβανία ως συνοριοφύλακες .
Η πρώτη αναφορά στον λαό των Ρουμάνων έγινε στα ουγγρικά έγγραφα της κομητείας του Μπιχάρ ( Ολαχτελούκ ) του 13ου αιώνα ( 1283 ) .
Η « γη των Ρουμάνων » ( Terram Blacorum ) αναφέρθηκε στο Φαγκαράς ( ρουμανικά : Făgăraș ) , μια περιοχή ονομαζόμενη ως Ολάχι το 1285 .
Μετά την κατάρρευση του Ουγγρικού Βασιλείου , που ακολούθησε την καταστροφική Μάχη του Μόχατς το 1526 , η περιοχή έγινε το ανεξάρτητο Πριγκιπάτο της Τρανσυλβανίας μέχρι το 1711 .
Πολλά μικρά τοπικά κράτη με διαφορετικούς βαθμούς ανεξαρτησίας αναπτύχθηκαν στην επικράτεια της σημερινής Ρουμανίας , αλλά τον 14ο αιώνα μόνο τα μεγαλύτερα πριγκιπάτα της Μολδαβίας και της Βλαχίας αναδύθηκαν για να πολεμήσουν τους Οθωμανούς Τούρκους , που κατέκτησαν την Κωνσταντινούπολη το 1453 .
Η ανεξάρτητη Βλαχία βρισκόταν κοντά στα σύνορα της Οθωμανικής Αυτοκρατορίας από τον 14ο αιώνα έως ότου σταδιακά υπέκυψε υπό την επιρροή των Οθωμανών κατά τους επόμενους αιώνες με μικρές περιόδους ανεξαρτησίας .
Ο Βλάντ Γ ' ο Ανασκολοπιστής ( γνωστός επίσης ως Βλαντ Δράκουλας ) , Πρίγκιπας της Βλαχίας κατά τα έτη 1448 , 1456-1462 και 1476 είναι αξιομνημόνευτος για τις επιδρομές του εναντίον της Οθωμανικής Αυτοκρατορίας και για την αρχική του επιτυχία στο να κρατήσει τη μικρή χώρα του ελεύθερη για λίγο καιρό .
Στο δυτικό κόσμο , ο Βλαντ είναι περισσότερο γνωστός ως η πηγή έμπνευσης για το « βαμπίρ » που ήταν ο κύριος χαρακτήρας στο μυθιστόρημα του Μπραμ Στόκερ το 1897 με τίτλο Δράκουλας .
Στη Ρουμανική ιστοριογραφία αξιολογείται ως ένας θηριώδης αλλά δίκαιος ηγεμόνας και ως υπερασπιστής της Βλάχικης ανεξαρτησίας και του Ευρωπαϊκού χριστιανισμού ενάντια στον Οθωμανικό επεκτατισμό .
Το Πριγκιπάτο της Μολδαβίας έφθασε στην πιο ένδοξη εποχή του επί βασιλείας του Στεφάνου Γ ' του Μέγα μεταξύ 1457 - 1504 .
Ο Στέφανος ( ρουμανικά : Ștefan‎ ) κυβέρνησε για 47 χρόνια , ένα ασυνήθιστα μεγάλο διάστημα για εκείνη την περίοδο – δεδομένου ότι μόνο 13 ηγεμόνες σε όλο τον κόσμο έχει καταγραφεί ότι έχουν κυβερνήσει για τουλάχιστον 50 χρόνια μέχρι τα τέλη του 15ου αιώνα . Ήταν επιτυχημένος ως στρατιωτικός ηγέτης και ως κυβερνήτης του κράτους ( χάνοντας μόνο 2 από 50 μάχες ) , και ενόψει κάθε νίκης του έκτιζε ένα ιερό , ιδρύοντας συνολικά 48 εκκλησίες και μοναστήρια , πολλά από τα οποία είχαν ένα μοναδικό αρχιτεκτονικό στυλ και συμπεριλήφθηκαν στον Κατάλογο της UNESCO με Μνημεία Παγκόσμιας Κληρονομιάς .
Η πιο σημαντική νίκη του Στεφάνου ήταν ενάντια στην Οθωμανική Αυτοκρατορία , στη Μάχη του Βασλούι το 1475 , για την οποία έκτισε τη Μονή Βορονέτς .
Για αυτή τη νίκη , ο Πάπας Σίξτος Δ ' τον ονόμασε ως verus christianae fidei athleta ( αληθινός Υπέρμαχος της Χριστιανικής Πίστης ) .
Ωστόσο , μετά το θάνατό του , η Μολδαβία ήρθε υπό την κυριαρχία της Οθωμανικής Αυτοκρατορίας κατά τον 16ο αιώνα .
Παρά το γεγονός ότι το θρησκευτικό λεξιλόγιο της Ρουμανικής γλώσσας προέρχεται από τα λατινικά , υπάρχουν πολλοί όροι που έχουν υιοθετηθεί από τη Σλαβική Ορθοδοξία , δείχνοντας μια σημαντική επιρροή που χρονολογείται από τον καιρό της Βουλγαρικής Αυτοκρατορίας ( 681-1396 ) .
Μέχρι το 1541 , ολόκληρη η Βαλκανική χερσόνησος και το μεγαλύτερο μέρος της Ουγγαρίας είχαν γίνει Οθωμανικές επαρχίες .
Αντίθετα , η Μολδαβία , η Βλαχία και η Τρανσυλβανία , βρίσκονταν υπό Οθωμανική επικυριαρχία , διατηρώντας όμως την πλήρη εσωτερική αυτονομία τους και , μέχρι τον 18ο αιώνα , αρκετή εξωτερική ανεξαρτησία .
Κατά τη διάρκεια αυτής της περιόδου , οι Ρουμανικές χώρες χαρακτηρίστηκαν από την αργή και σταδιακή εξαφάνιση του φεουδαρχικού συστήματος και τη διάκριση κάποιων ηγετών όπως ο Βασίλε Λούπου και ο Δημήτρης Καντεμίρ στη Μολδαβία , ο Ματέι Μπασαράμπ και ο Κωνσταντίνος Μπρινκοβεάνου στη Βλαχία , και ο Γαβριήλ Μπετλέν στην Τρανσυλβανία .
Εκείνο τον καιρό , η Ρωσική αυτοκρατορία φαινόταν να γίνεται πολιτική και στρατιωτική δύναμη που απειλούσε τα Ρουμανικά πριγκιπάτα .
Ο Βασιλιάς της Ουγγαρίας Ιωάννης Β ' , που δεν ήταν Αψβούργος , μετέφερε τη βασιλική του αυλή στην Άλμπα Ιούλια στην Τρανσυλβανία , και μετά την παραίτησή του από τον Ουγγρικό θρόνο , έγινε ο πρώτος « Πρίγκιπας της Τρανσυλβανίας » .
Το 1568 εξέδωσε το Διάταγμα της Τούρντα , το πρώτο διάταγμα ανεξιθρησκείας στη νεότερη Ευρωπαϊκή ιστορία .
Ακολούθως , η Τρανσυλβανία κυβερνήθηκε κυρίως από Καλβινιστές Ούγγρους πρίγκιπες ( μέχρι τα τέλη του 17ου αιώνα ) , και ο Προτεσταντισμός άκμασε στην περιοχή .
Ο Μιχαήλ ο Γενναίος ήταν ο Πρίγκιπας της Βλαχίας ( 1593-1601 ) , της Τρανσυλβανίας ( 1599-1600 ) και της Μολδαβίας ( 1600 ) .
Για ένα σύντομο χρονικό διάστημα επί της βασιλείας του , η Τρανσυλβανία κυβερνήθηκε μαζί με τη Μολδαβία και τη Βλαχία σε μια προσωπική ένωση .
Μετά το θάνατό του η ένωση διαλύθηκε και τα υποτελή κράτη , η Μολδαβία και η Βλαχία , διατήρησαν την εσωτερική αυτονομία τους και κάποια εξωτερική ανεξαρτησία , που όμως χάθηκαν κατά τον 18ο αιώνα .