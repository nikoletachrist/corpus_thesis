Το 2003 ο αρχικός ντράμερ Σέιν Έβανς έφυγε από το συγκρότημα .
To 2004 oi Collective Soul ίδρυσαν τη δική τους δισκογραφική εταιρεία με ονομασία El Music Group , και κυκλοφόρησαν το έκτο άλμπουμ τους με τίτλο Youth ( Νεότητα ) .
Το 2005 το συγκρότημα ηχογράφησε ένα ζωντανό άλμπουμ με την Συμφωνική Ορχήστρα Νέων της Ατλάντα που κυκλοφόρησε το 2006 με τίτλο Home ( Σπίτι ) .
Από τότε οι Collective Soul έχουν κυκλοφορήσει ακόμα τέσσερα άλμπουμ , τα : Afterwords ( 2007 , Επίλογοι ) , το δεύτερο ομώνυμο άλμπουμ Collective Soul ( 2009 , Συλλογική Ψυχή ) , See What You Started by Continuing ( 2015 , Δείτε τι Ξεκινήσατε Συνεχίζοντας ) και το Blood ( 2019 , Αίμα ) .
Προτού ιδρυθούν οι Collective Soul , ο τραγουδιστής Εντ Ρόλαντ σπούδαζε μουσική σύνθεση και κιθάρα στο Μουσικό Κολέγιο Μπέρκλι στη Βοστόνη της Μασαχουσέτης .
Από τα μέσα του '80 , ο Ρόλαντ συμμετείχε στην άντεργκραουντ μουσική σκηνή της Ατλάντα κάνοντας ντέμο και ερμηνείες .
Εργάστηκε , επίσης , στο στούντιο ηχογραφήσεων Real 2 Reel στο Στοκμπριτζ , που ανήκε στον πατέρα του μπασίστα Γουίλ Τούρπιν , τον Μπιλ Τούρπιν .
Τα καθήκοντα του Ρόλαντ ήταν η παραγωγή , η μίξη και η μηχανική οργάνωση για τους τοπικούς καλλιτέχνες της Ατλάντα .
Ηχογράφησε τα ντέμο του και κυκλοφόρησε ένα ανεξάρτητο σόλο άλμπουμ με τίτλο Ed-E Roland το 1991 .
Ο Ρόλαντ προσέλαβε τον πιανίστα και υποστηρικτικό τραγουδιστή Κρίστοφερ Ντάικς , τον ντράμερ Τόνι Καποράλε , και τον μπασίστα Σκιπ Γκόντγουιν για να παίζουν ζωντανά σε κλαμπ και να επιδεικνύονται στους κυνηγούς ταλέντων των δισκογραφικών εταιρειών .
Εκείνο τον καιρό το συγκρότημα ήταν γνωστό απλά ως `` Ed-E '' ( Εντ-Ε ) . Έπαιξαν σε αρκετές τοπικές εκδηλώσεις , συμμετείχαν στην ταινία `` Movie Of The Week '' ( Ταινία της Εβδομάδας ) του CBS και εμφανίστηκαν στο τοπικό τηλεοπτικό πρόγραμμα της Ατλάντα `` Music Peachtree Style '' , όπου οι τοπικοί καλλιτέχνες έδιναν συνεντεύξεις και προβάλλονταν .
Αυτή η αρχική εκδοχή του συγκροτήματος , το `` Ed-E '' , διαλύθηκε προς τα τέλη του '80 λόγω ασύμβατων μουσικών προτιμήσεων μεταξύ άλλων διαφορών .
Στη συνέχεια ο Ρόλαντ σχημάτισε το συγκρότημα Marching Two-Step που αποτελούταν από τον πρώτο ντράμερ των Collective Soul , τον Σέιν Έβανς , την Μισέλ Ρέα Κάπλινγκερ και τον Ματ Σερλέτικ .
Oi Marching Two-Step εργάστηκαν τοπικά για μερικά χρόνια , αλλά δεν κατάφεραν να αναπτυχθούν πέρα από τη σκηνή των νυχτερινών κέντρων .
Οι πρώτες απόπειρες του Ρόλαντ για υπογραφή συμβολαίου με μια δισκογραφική απέτυχαν .
Η Κάπλινγκερ έγινε υπεύθυνη δημοσίων σχέσεων στη μουσική βιομηχανία και αργότερα , το 2000 , διορίστηκε εκτελεστική διευθύντρια του παραρτήματος της Ακαδημίας Ηχογράφησης στην Ατλάντα .
Ο Σερλέτικ εξελίχθηκε σε έναν βραβευμένο με Γκράμι παραγωγό για τους Collective Soul , Matchbox Twenty , Blessid Union of Souls και Έντουιν Μακέιν .
Μετά τη λήξη των προηγούμενων μουσικών συνεργασιών του , ο Ρόλαντ συγκέντρωσε μουσικούς για να ηχογραφήσουν ένα δοκιμαστικό ντέμο σε ένα υπόγειο .
Ο Ρόλαντ αρχικά σχεδίαζε να πουλήσει τα τραγούδια σε μια εκδοτική εταιρεία και δεν είχε προγραμματίσει τη δημιουργία συγκροτήματος .
Το ντέμο υποβλήθηκε στο ραδιοφονικό σταθμό WRAS ( FM ) 88,5 , του Πολιτειακού Πανεπιστήμιου της Τζόρτζια στην Ατλάντα , και αυτοί πρόσθεσαν το τραγούδι `` Shine '' ( Φώτιση ) στο μουσικό τους πρόγραμμα .
Αμέσως άρεσε στους ακροατές .
Και ο σταθμός WJRR στο Ορλάντο της Φλόριντα άρχισε να παίζει το `` Shine `` , και σύντομα έγινε περιζήτητο κομμάτι .
Μέσα στην αναπάντεχη έκρηξη δημοτικότητας , ο Ρόλαντ έκλεισε συμφωνία για ζωντανές συναυλίες , και ανέθεσε στον αδερφό του Ντιν τη ρυθμική κιθάρα , στον Σέιν Έβανς τα ντραμς , στον Γουίλ Τούρπιν τα μπάσα και στον Ρος Τσίλντρες την κιθάρα , σχηματίζοντας την πρώτη μορφή των Collective Soul .
Η Δισκογραφική Atlantic πρόσεξε τη δημοτικότητα του `` Shine '' και πρόσφεραν συμβόλαιο στο συγκρότημα .
Με την υπογραφή του συμβολαίου , η Atlantic θέλησε να επωφεληθεί από την επιτυχία του συγκροτήματος και γρήγορα επανακυκλοφόρησε το ντέμο του 1993 με τον τίτλο Suggestions Allegations and Things Left Unseed ( Υπαινιγμοί Ισχυρισμοί και Ανείπωτα Πράγματα ) για πρώτο μουσικό τους άλμπουμ .
Αν και ήταν διστακτικοί για την αδούλευτη επανακυκλοφορία εκείνου του ντέμο , οι Collective Soul κέρδισαν διεθνή αναγνώριση και έναν διπλό πλατινένιο δίσκο με το ντεμπούτο τους .
Το συγκρότημα άρχισε γρήγορα να δουλεύει σε ένα πιο αντιπροσωπευτικό της νέας μορφής του συγκροτήματος άλμπουμ , για ντεμπούτο , και προσκλήθηκαν να εμφανιστούν στο μουσικό φεστιβάλ Γούντστοκ 1994 .
Επίσης περιόδευσαν ευρέως στη Βόρεια Αμερική .
Την επόμενη χρονιά κυκλοφόρησαν το δεύτερο άλμπουμ τους , με τίτλο το όνομα του συγκροτήματος : Collective Soul ( Συλλογική Ψυχή ) , που πιστοποιήθηκε από τον RIAA ( Αμερικανική Ένωση Μουσικής Βιομηχανίας ) ως τριπλός πλατινένιος δίσκος , και παρέμεινε για 76 εβδομάδες στον πίνακα κατατάξεων του Billboard 200 .
Αξιοσημείωτα σινγκλ του Collective Soul ήταν τα `` December , '' ( Δεκέμβριος ) `` Where The River Flows '' ( Όπως Κυλάει το Ποτάμι ) , και `` The World I Know '' ( Ο Κόσμος Που Ξέρω ) που έγιναν Νο . 1 στις κατατάξεις του Αμερικανικού Ροκ , το τραγούδι `` Gel '' ( Τζελ ) που έφτασε το Νο . 2 και το `` Smashing Young Man '' ( Καταπληκτικέ Νεαρέ ) .
Μετά από ρήξη με τον μάνατζέρ τους , οι Collective Soul διαπίστωσαν ότι οι συναυλίες της περιοδείας τους είχαν ακυρωθεί και κλήθηκαν στο δικαστήριο για να αντιμετωπίσουν μια νομική μάχη που κράτησε μέχρι το 1996 , κατά πάσα πιθανότητα με τον εν λόγω πρώην μάνατζερ Μπιλ Ρίτσαρντσον .
Ενώ οι νομικές μάχες συνεχίζονταν , το συγκρότημα πήγε σε ένα εξοχικό σπιτάκι , στη μέση μίας έκτασης 160.000 τ.μ . από βοσκοτόπια αγελάδων στο Στόκμπριτζ , και άρχισαν τις ηχογραφήσεις .
Με έναν υπολογιστή ηχογράφησαν τα τραγούδια που έγραψε ο Ρόλαντ εκ του προχείρου , και αυτά συμπεριλήφθηκαν στο άλμπουμ Disciplined Breakdown ( Πειθαρχημένη Κατάρρευση ) .
Η νομική υπόθεση τελικά διευθετήθηκε , και στα δύο μέρη δόθηκαν οδηγίες να μην συζητήσουν το αποτέλεσμα .
Το άλμπουμ Disciplined Breakdown κυκλοφόρησε το 1997 , αλλά οι πωλήσεις του δεν πήγαν τόσο καλά όσο των προηγούμενων δίσκων , παρόλο που έκανε ντεμπούτο σε υψηλές θέσεις των κατατάξεων .
Τελικά ο δίσκος έγινε πλατινένιος και κορυφώθηκε στο Νο . 16 των κατατάξεων του Αμερικανικού Billboard 200 .
Τα σινγκλ `` Precious Declaration '' ( Πολύτιμη Δήλωση ) και `` Listen '' ( Άκου ) έγιναν Νο . 1 στις κατατάξεις του μέινστριμ ροκ στο Αμερικανικό μπιλμπορντ , και το κομμάτι `` Blame '' ( Φταίξιμο ) μπήκε στο τοπ 20 των επιτυχιών .
Το 1999 οι Collective Soul κυκλοφόρησαν το τέταρτο άλμπουμ τους με τίτλο Dosage ( Δόση ) , που έγινε πλατινένιο .
Το πρώτο σινγκλ , με τίτλο `` Heavy '' ( Βαρύ ) έθεσε νέο ορόσημο με χρόνο παραμονής 15 εβδομάδων στο Νο . 1 των κατατάξεων του μέινστριμ ροκ .
Τα σινγκλ `` Run '' ( Τρέχω ) , `` No More , No Less '' ( Ούτε Περισσότερο , Ούτε Λιγότερο ) και `` Tremble For My Beloved '' ( Τρέμω για την Αγαπημένη Μου ) ξεχώρισαν και πήραν καλές θέσεις στις κατατάξεις της ροκ .
Το άλμπουμ ήταν παραγωγής του Άντονι Τζ .
Ρέστα , που είναι γνωστός για την συνεργασία του με τους Duran Duran και άλλους .
Το συγκρότημα εμφανίστηκε στο φεστιβάλ Γούντστοκ 1999 , όπου τραγούδησαν το `` Heavy '' , μία διασκευή του τραγουδιού `` Crazy Train '' ( Τρελό Τρένο ) του Όζι Όσμπορν , και μία διασκευή του τραγουδιού `` I Will Follow '' ( Θα Ακολουθήσω ) των U2 .
Τον Οκτώβριο του 2000 οι Collective Soul κυκλοφόρησαν το πέμπτο μουσικό άλμπουμ τους , με τίτλο Blender ( Μπλέντερ ) .
Οι πωλήσεις του δεν πήγαν τόσο καλά όσο των προηγούμενων δίσκων , αλλά το πρώτο του σινγκλ με τίτλο `` Why , Pt . 2 '' ( Γιατί , Μέρος 2 ) έφτασε στο Νο . 2 των κατατάξεων του μέινστριμ ροκ .
Το τραγούδι `` Vent '' ( Εξαερισμός ) και το ποπ κομμάτι `` Perfect Day '' ( Τέλεια Μέρα ) έγιναν επιτυχίες , εκ των οποίων το τελευταίο είναι ένα ντουέτο του Ρόλαντ με τον Έλτον Τζον .
Ο δίσκος έγινε χρυσός από τον RIAA .
Το περιοδικό Rolling Stone δημοσίευσε μία καλή κριτική για το Blender . Ήταν η δεύτερη συνεργασία του συγκροτήματος με τον Άντονι Τζ .
Ρέστα .
Το τραγούδι `` You Speak My Language '' ( Μιλάς Τη Γλώσσα Μου ) ήταν η διασκευή ενός τραγουδιού που γράφτηκε από τον Μαρκ Σάντμαν , ο οποίος σχημάτισε το συγκρότημα Morphine ( Μορφίνη ) το 1989 .
Το τραγούδι περιλήφθηκε αρχικά στο άλμπουμ Good των Morphine το 1992 .
Το 2001 οι Collective Soul κυκλοφόρησαν ένα άλμπουμ συλλογή με τις μεγαλύτερες επιτυχίες τους , με τίτλο Seven Year Itch : Greatest Hits 1994-2001 ( Επτά Χρόνια Φαγούρα : Οι Μεγαλύτερες Επιτυχίες 1994-2001 ) , που περιείχε τα δύο νέα σινγκλ `` Next Homecoming '' ( Ακολούθως Επιστροφή στο Σπίτι ) και `` Energy '' ( Ενέργεια ) .
Ο δίσκος σηματοδότησε το τέλος του συμβολαίου τους με την Δισκογραφική Atlantic και την αποχώρηση του κιθαρίστα Τσίλντρες λόγω προσωπικών διαφορών .
Το συγκρότημα προήγαγε τον επί πολύ καιρό τεχνικό κιθάρων , τον Τζόελ Κόσε του συγκροτήματος Jovian Storm ( Ιοβιανή Θύελλα ) , στη θέση του νέου κιθαρίστα .
Το 2004 οι Collective Soul ίδρυσαν τη δική τους ανεξάρτητη δισκογραφική εταιρεία , την El Music Group , που επέτρεψε στο συγκρότημα μεγαλύτερο έλεγχο στην παραγωγή και τη διανομή της μουσικής τους .
Τον Νοέμβριο του ίδιου έτους , κυκλοφόρησαν το έκτο μουσικό τους άλμπουμ , με τίτλο Youth ( Νεότητα ) , που έκανε ντεμπούτο στο No.66 των κατατάξεων του μπιλμπορντ 200 .
Το `` Counting the Days '' ( Μετρώντας τις Μέρες ) μπήκε στο τοπ 10 των ροκ επιτυχιών .
Το δεύτερο σινγκλ , `` Better Now '' ( Καλύτερα Τώρα ) , ακούστηκε πολύ στο ραδιόφωνο του τοπ 40 ενηλίκων , έφτασε στο Τοπ 10 των επιτυχιών , και χρησιμοποιήθηκε στα διαφημιστικά σποτ των δημητριακών Special K.
Στη συνέχεια ξεκίνησαν μία περιοδεία στις ΗΠΑ και τον Καναδά που διήρκεσε πάνω από δύο χρόνια .
Το τρίτο σινγκλ `` How Do You Love '' ( Πώς Αγαπάς ) μπήκε στο τοπ 20 των ραδιοφωνικών επιτυχιών .
Κατά τη διάρκεια των ηχογραφήσεων αυτού του δίσκου , ο Σέιν Έβανς απολύθηκε από το συγκρότημα λόγω χρήσης ναρκωτικών , και αντικαταστάθηκε από τον μουσικό Ράιαν Χόιλ .
Αυτός συμμετείχε στα 8 από τα 11 κομμάτια του δίσκου με ντραμ/κρουστά .
Τον Μάιο του 2005 κυκλοφόρησαν έναν ακουστικό δίσκο EP με τίτλο `` From the Ground Up '' ( Από το Μηδέν ) , που ήταν μία συλλογή από τις ακουστικές εκδοχές παλαιών αγαπημένων κομματιών , συν το καινούριο `` Youth '' ( Νεότητα ) , που χρησιμοποιήθηκε και στην τηλεοπτική σειρά οι Μάγισσες , στο κλαμπ της Πάιπερ , P3 .
Την 23η και 24η Απριλίου 2005 οι Collective Soul πραγματοποίησαν δύο συναυλίες με την Συμφωνική Ορχήστρα Νέων της Ατλάντα .
Το Φεβρουάριο του 2006 κυκλοφόρησαν ένα DVD και ένα διπλό CD των ηχογραφήσεων , με τίτλο Home ( Σπίτι ) .
Τον Αύγουστο του 2007 οι Collective Soul κυκλοφόρησαν το έβδομο μουσικό τους άλμπουμ , με τίτλο Afterwords ( Επίλογοι ) . Ήταν συμπαραγωγή του Άντονι Τζ .
Ρέστα , ο οποίος συνέβαλε επίσης στα πλήκτρα , τα κρουστά και την κιθάρα στο τραγούδι `` Bearing Witness '' ( Καταθέτοντας Μαρτυρία ) .
Το συγκρότημα έκλεισε μια συμφωνία στις ΗΠΑ με τα καταστήματα Target , να έχουν την `` αποκλειστικότητα '' στο δικαίωμα λιανικής πώλησης του Afterwords για ένα χρόνο .
Το άλμπουμ έγινε άμεσα διαθέσιμο σε ψηφιακή μορφή στο iTunes . Έκανε ντεμπούτο στο Νο . 25 των κατατάξεων άλμπουμ που διατίθενται αποκλειστικά από έναν λιανοπωλητή στο μπίλμπορντ , επειδή αυτά διακρίνονταν από τα υπόλοιπα κομμάτια του Billboard 200 .
Αργότερα , όταν οι συμφωνίες για αποκλειστικότητες έγιναν δημοφιλείς , η κατηγορία τους μπήκε στο μπίλμπορντ 200 .
Τον Μάιο κυκλοφόρησε το ποπ ροκ σινγκλ `` Hollywood '' ( Χόλιγουντ ) .
Χρησιμοποιήθηκε ως μουσική επένδυση του επιτυχημένου τηλεοπτικού σόου American Idol .
Το δεύτερο σινγκλ με τίτλο `` All That I Know '' ( Τα Πάντα Που Ξέρω ) κυκλοφόρησε τον Νοέμβριο και ίσα που κατάφερε να μπει στο τοπ 40 ενηλίκων .
Την 31 Αυγούστου το συγκρότημα έκανε μια εμφάνιση στο The Tonight Show ( Η Νυχτερινή Εκπομπή ) με τον Τζέι Λένο , για να προωθήσουν το άλμπουμ , τραγουδώντας το `` Χόλιγουντ '' . Ήταν επίσης μουσικοί φιλοξενούμενοι στο The Late Late Show ( Η Πολύ Βραδινή Εκπομπή ) με τον Κρεγκ Φέργκιουσον .
Την 25η Αυγούστου 2009 οι Collective Soul κυκλοφόρησαν το όγδοο μουσικό άλμπουμ τους , ομότιτλο του συγκροτήματος , με την Δισκογραφική Roadrunner , μία θυγατρική της προηγούμενης τους δισκογραφικής , Atlantic .
Το άλμπουμ Collective Soul έκανε ντεμπούτο στο Νο . 24 του μπίλμπορντ 200 .
Το πρώτο σινγκλ με τίτλο `` Staring Down '' ( Καθηλώνοντας με το Βλέμμα ) έφτασε στο Νο . 18 του τοπ 40 ενηλίκων .
Το δεύτερο σινγκλ είχε τίτλο `` Welcome All Again '' ( Καλώς Ήλθατε Όλοι Ξανά ) και το τρίτο σινγκλ , με τίτλο `` You '' ( Εσύ ) έμεινε για λίγο στο τοπ 40 ενηλίκων του μπίλμπορντ .
Τον Σεπτέμβριο του 2009 οι Collective Soul τιμήθηκαν με εγγραφή στη Μουσική Αίθουσα της Φήμης της Τζόρτζια .
Στην ομιλία του , ο Ρόλαντ ευχαρίστησε έναν μακρύ κατάλογο από πρώην μέλη και συνεργάτες των τελευταίων τριών δεκαετιών , μεταξύ των οποίων οι Τσίλντρες , Χόιλ και Μράνον .
Επίσης κάλεσε τον Σέιν Έβανς στη σκηνή για να εορτάσουν μαζί με το συγκρότημα .
Το 2010 οι Collective Soul επέστρεψαν στο El Music Group , και το Δεκέμβριο του ίδιου έτους κυκλοφόρησαν μια νέα διασκευή του `` Tremble for My Beloved '' ( Τρέμω για την Αγαπημένη Μου ) , ως σινγκλ και βίντεο του iTunes .
Το βίντεο συμπεριλήφθηκε επίσης στο DVD με τίτλο : Μουσικά Βίντεο και Παραστάσεις από τα Σάουντρακ του The Twilight Saga ( Το Έπος του Λυκόφωτος ) , Vol . 1 .
Το 2012 , το συγκρότημα ξεκίνησε την περιοδεία Dosage Tour ( Δόση ) , με τον Τζόνι Ραμπ να αντικαθιστά τον Τσένι Μπράνον στα ντραμς .
Εκείνο τον καιρό , τα μέλη του συγκροτήματος είχαν συμμετάσχει και σε άλλα έργα .
Ο Τζόελ Κόσε και ο Γουίλ Τούρπιν ξεκίνησαν τις δικές τους σόλο σταδιοδρομίες , κυκλοφορώντας τα άλμπουμ Fight Years ( 2010 ) και The Lighthouse ( 2011 , Ο Φάρος ) αντίστοιχα .
Ο Ντιν Ρόλαντ ήταν μέλος του ροκ συγκροτήματος Magnets and Ghosts ( Μαγνήτες και Φαντάσματα ) , μαζί με τον Ράιαν Ποτέστα .
Το ντουέτο σχηματίστηκε το 2010 , και το Νοέμβριο του 2011 κυκλοφόρησαν το πρώτο άλμπουμ τους , με τίτλο Mass ( Μάζα ) .
Το 2011 , ο Εντ Ρόλαντ ξεκίνησε ηχογραφήσεις και περιοδείες με τους φίλους του Κρίστοφερ Άλαν Γέιτς , Μπράιαν Μπίσκι , Γκραντ Ρέινολντς και Μάικ Ρίτζι .
Το νέο συγκρότημα ονομάστηκε Ed Roland and the Sweet Tea Project ( Εντ Ρόλαντ και το Πρόγραμμα Γλυκό Τσάι ) , και κυκλοφόρησαν το πρώτο άλμπουμ τους , με τίτλο Devils ' n Darlins ( Διάβολοι και Χαϊδεμένοι ) την 3η Σεπτεμβρίου 2013 .
Οι Collective Soul ξεκίνησαν την περιοδεία με τίτλο North American Winter Tour ( Βορειοαμερικανική Χειμερινή Περιοδεία ) την 15η Ιανουαρίου 2014 από το Μπέλι Απ στο Άσπεν του Κολοράντο , και ο κιθαρίστας Τζέσε Τρίπλετ έκανε το ντεμπούτο του ως μέλος του συγκροτήματος .
Ο Τρίπλετ αντικατέστησε τον Τζόελ Κόσε .
Την 6η Φεβρουαρίου , οι Collective Soul επιβεβαίωσαν δημόσια την αποχώρηση του Κόσε από το συγκρότημα : « Μετά από 13 υπέροχα χρόνια , ο Τζόελ Κόσε προχώρησε παραπέρα στον κόσμο της μουσικής .
Οι Collective Soul καλωσορίζουμε τον Τζέσε Τρίπλετ ως τον νέο μας κιθαρίστα » .
Την 27 Μαΐου , ο Κόσε έσπασε τη σιωπή του σχετικά με την αποχώρησή του από το συγκρότημα , λέγοντας ότι δεν ήταν φιλικός χωρισμός , και ότι δεν σχετίζεται καθόλου με επιδίωξη σόλο σταδιοδρομίας από μέρους του ούτε με επιθυμία του να « προχωρήσει παραπέρα στον κόσμο της μουσικής » .
Το ένατο μουσικό άλμπουμ του συγκροτήματος , με τίτλο See What You Started by Continuing ( Δείτε Τι Ξεκινήσατε Συνεχίζοντας ) , κυκλοφόρησε την 2η Οκτωβρίου 2015 από την Δισκογραφικιή Vanguard ( Πρωτοπορία ) .
Το πρώτο σινγκλ του άλμπουμ , με τίτλο `` This '' ( Αυτό ) έκανε πρεμιέρα την 15η Ιουλίου 2015 στην εφημερίδα USA Today .
Το τραγούδι είναι διαθέσιμο για δωρεάν ψηφιακή λήψη στην ιστοσελίδα τους .
Την 8η Δεκεμβρίου 2017 κυκλοφόρησαν ένα ζωντανό μουσικό άλμπουμ , με τίτλο Collective Soul : Live ( Συλλογική Ψυχή : Ζωντανά ) , με την Δισκογραφική Suretone . Ήταν μία συλλογή από τις καλύτερες ζωντανές ηχογραφήσεις του συγκροτήματος , που επιλέχθηκαν από τις συνολικά 160 συναυλίες που πραγματοποίησαν σε δύο χρόνια .
Το 2018 οι Collective Soul συνεργάστηκαν με το συγκρότημα 3 Doors Down ( 3 Πόρτες Κάτω ) για κοινή εμφάνιση ως πρώτα ονόματα στην περιοδεία Rock & Roll Express Tour ( Ροκ κ ' Ρολ Εξπρές ) , με υποστήριξη από τους Soul Asylum ( Ψυχικό Άσυλο ) .
Το 2019 οι Collective Soul εόρτασαν την 25η επέτειο από την ίδρυση τους , με την περιοδεία Now 's The Time Tour ( Περιοδεία : Τώρα Είναι Η Ώρα ) , με την υποστήριξη του συγκροτήματος Gin Blossoms .