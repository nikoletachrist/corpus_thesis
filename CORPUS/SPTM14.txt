Στα μέσα της χρονιάς , την 1η Δεκεμβρίου 1979 , ήρθε στην Ελλάδα για να αναλάβει την τεχνική ηγεσία της ομάδας ο Γιάτσεκ Γκμοχ , στην πρώτη χρονιά του οποίου στην Α΄ Εθνική , ο ΠΑΣ ανακηρύχθηκε πρώτη επαρχιακή ομάδα .
Την περίοδο 1980–81 τερμάτισε 11ος με 31 βαθμούς ενώ τις δύο επόμενες ( 1981–82 και 1982–83 ) 14ος με 28 βαθμούς και 9ος με 33 βαθμούς αντίστοιχα .
Την περίοδο 1983–84 ο ΠΑΣ Γιάννινα ισοβάθμησε στη γραμμή του υποβιβασμού με τον Πανιώνιο στους 23 βαθμούς , με αποτέλεσμα να οδηγηθούν οι δυο σύλλογοι σε αγώνα μπαράζ στο Αλκαζάρ της Λάρισας .
Ο Πανιώνιος νίκησε με 2–0 στην παράταση και ο ΠΑΣ Γιάννινα υποβιβάστηκε στη Β΄ Εθνική μετά από 10 χρόνια .
Στο κύπελλο ( 1983–84 ) αποκλείστηκε στους `` 32 '' από τον Εθνικό με δυο ήττες ( 4–0 εκτός και 1–0 εντός ) .
Την επόμενη ( 1984–85 ) κατέκτησε το πρωτάθλημα της Β ' Εθνικής με 50 βαθμούς και επέστρεψε άμεσα στην Α ' εθνική , ενώ στο κύπελλο ( 1984–85 ) αποκλείστηκε στους 32 από τον Πανιώνιο ( ήττα 3–1 εκτός και 0–0 εντός ) .
Στο πρωτάθλημα 1985–86 αναδείχθηκε 13ος σε πενταπλή ισοβαθμία ( 11ος ως 15ος ) με 24 βαθμούς και την επόμενη χρονιά ( 1986–87 ) 16ος με 11 βαθμούς και υποβιβάστηκε στη Β ' εθνική , ενώ του αφαιρέθηκαν 6 βαθμοί λόγω της απεργίας των ποδοσφαιριστών , όπως συνέβη με την πλειοψηφία των ομάδων .
Την περίοδο 1987–88 τερμάτισε 12ος με 32 βαθμούς , καθώς του αφαιρέθηκαν 5 βαθμοί για τον αγώνα με την Καβάλα , ενώ στο κύπελλο ( 1987–88 ) έφθασε ως τους 16 , όπου αποκλείστηκε από τον Παναθηναϊκό με δυο ήττες ( 1–2 εντός και 2–8 εκτός ) .
Την επόμενη χρονιά ( 1988–89 ) κατέλαβε την 4η θέση στο πρωτάθλημα της Β ' Εθνικής με 38 βαθμούς .
Η αναδιάρθρωση των πρωταθλημάτων ( από 16 ομάδες σε 18 ) του έδωσε το δικαίωμα να διεκδικήσει την άνοδο με τρεις ομάδες της Α ' Εθνικής ( Εθνικό , Απόλλωνα Καλαμαριάς και Διαγόρα ) και τον 5ο και 6ο της Β ' ( Κόρινθο και Βέροια ) για δύο θέσεις στην Α ' Εθνική .
Μετά από καλές εμφανίσεις , ηττήθηκε στα Γιάννενα στον αποφασιστικό αγώνα με τον Απόλλωνα Καλαμαριάς ( 0–1 ) και έμεινε τρίτος ( πρώτος ο Εθνικός ) .
Την ίδια χρονιά στο κύπελλο ( 1988–89 ) , έφτασε μέχρι τα προημιτελικά , όπου αποκλείστηκε από τον κυπελλούχο Παναθηναϊκό ( 0–3 στα Ιωάννινα , 1–0 στη Λεωφόρο Αλεξάνδρας με γκολ του Κεραμιδά ) .
Στην τελευταία αγωνιστική του πρωταθλήματος της Β ' εθνικής 1989–90 , προσπέρασε την έως τότε 3η Καστοριά , η οποία δεν κατάφερε να νικήσει στην έδρα της την αδιάφορη ( και υποβιβασμένη ) Καλλιθέα , τερματίζοντας 3ος με 40 βαθμούς , εξασφαλίζοντας το εισιτήριο για την Α ' Εθνική , όπου την επόμενη χρονιά ( 1990–91 ) κατετάγη στη 18η θέση με 25 βαθμούς και υποβιβάστηκε ξανά .
Την περίοδο 1991–92 κινδύνευσε με υποβιβασμό στην Γ΄ εθνική , τελικά όμως τερμάτισε στη 14η θέση με 31 βαθμούς και παρέμεινε στην κατηγορία .
Το 1992–93 τερμάτισε 10ος με 44 βαθμούς σε τριπλή ισοβαθμία ( 8ος–10ος ) , ενώ είχε έναν μηδενισμό στον αγώνα με την Καβάλα και –1 βαθμό , ο οποίος όμως επιστράφηκε .
Τη χρονιά αυτήν επιλέχθηκε να εκπροσωπήσει την Ελλάδα στο Βαλκανικό κύπελλο της επόμενης περιόδου .
Το πρωτάθλημα του 1993–94 έμεινε στην ιστορία για το δίδυμο των Σέρβων Μουφ και Μιλόγεβιτς .
Ο Ζντένκο Μουφ έκλεισε τη χρονιά με 29 γκολ ( 2η καλύτερη επίδοση στην ιστορία του ΠΑΣ , μετά τα 33 γκολ του Άλβαρες το 1973 ) και αποτέλεσε τα αμέσως επόμενα χρόνια , το ίνδαλμα των φιλάθλων του συλλόγου .
Στη μεγαλύτερη εκτός έδρας νίκη του ΠΑΣ ( 0–7 τον Χαραυγιακό ) ο Μουφ σκόραρε τρις και ο σύλλογος , αν και τελικά τερμάτισε 5ος με 56 βαθμούς , έκλεισε τη χρονιά με την καλύτερη επίθεση στη Β ' Εθνική ( 66 γκολ ) .
Στο κύπελλο ( 1993–94 ) έφτασε μέχρι την προημιτελική φάση όπου αποκλείστηκε από τον Άρη ( 2–1 νίκη εντός και ήττα 0–2 εκτός έδρας ) .
Την ίδια χρονιά εκπροσώπησε για 2η φορά την Ελλάδα στο Βαλκανικό κύπελλο , νικώντας σε διπλούς αγώνες την αλβανική Μπέσα ( 3–1 στην Αλβανία και 2–0 στα Ιωάννινα ) και προκρίθηκε στον τελικό , όπου ηττήθηκε από την τουρκική Σαμσουνσπόρ 0–3 στην έδρα του και 0–2 εκτός .
Ακολούθησε η 8η θέση με 48 βαθμούς στο πρωτάθλημα 1994–95 , ενώ την επόμενη χρονιά ( 1995–96 ) κατετάγη 12ος με 46 βαθμούς .
Την περίοδο 1996–97 τερμάτισε στη 16η θέση με 28 βαθμούς και υποβιβάστηκε για πρώτη φορά στην ιστορία του στην Γ ' εθνική .
Αιτία ήταν τα χρόνια διοικητικά και οικονομικά προβλήματα που γιγαντώθηκαν .
Η κακή πορεία και ο υποβιβασμός ώθησαν τις καταστάσεις για διοικητικές αλλαγές που έφεραν μια παροδική άνοδο .
Την περίοδο 1997–98 ο ΠΑΣ Γιάννινα βρέθηκε για πρώτη φορά στην ιστορία του στην Γ΄ Εθνική .
Κατέκτησε το πρωτάθλημα και επανήλθε άμεσα στη Β΄ Εθνική ( 1998–99 ) όπου τερμάτισε τέταρτος , ενώ στο πρωτάθλημα του 1999–2000 ήταν τρίτος και προκρίθηκε στα μπαράζ ανόδου που διεξήχθησαν στο ουδέτερο γήπεδο της Νέας Φιλαδέλφειας .
Εκεί νίκησε τον ( 4ο ) Πανσερραϊκό ( 3–1 ) και έφερε ισοπαλία 1–1 ( ισοφάρισε ο Κορμαρής στο 96 ' ) με το ( 2ο ) Αιγάλεω , κατακτώντας την άνοδο , επιστρέφοντας έπειτα από 10 χρόνια στην Α ' Εθνική με πρώτο σκόρερ της ομάδας ( και 4ο στη Β΄ εθνική ) τον Κορμαρή με 16 γκολ .
Σημαντικό σημείο των μπαράζ ήταν η παρουσία του κόσμου ( πάνω από 8000 ) .
Στο πρωτάθλημα 2000–01 ο ΠΑΣ τερμάτισε 13ος και υποχρεώθηκε να δώσει αγώνες μπαράζ για την παραμονή στην κατηγορία στη Ρόδο απέναντι στον ΟΦΗ , με αποτέλεσμα να υποβιβαστεί στη Β΄ Εθνική ( 0–1 , 0–2 στη Ρόδο και 2–0 στα Γιάννενα ) .
Τα μπαράζ σημαδεύτηκαν από επεισόδια και τον σοβαρό τραυματισμό φιλάθλων .
Τη χρονιά 2001–02 κατέκτησε το πρωτάθλημα της Β ' Εθνικής και επέστρεψε άμεσα στα « μεγάλα σαλόνια » .
Πρώτοι σκόρερ της ομάδας ήταν οι Θ.Νικολαΐδης , Κυπαρίσσης και Γήττας που είχαν από 6 γκολ .
Κατόπιν ακολούθησε μια περίοδος κρίσης , καθώς στο πρωτάθλημα 2002–03 παρότι τερμάτισε 14ος , θέση που του εξασφάλιζε τη συμμετοχή στα μπαράζ για τη σωτηρία , τιμωρήθηκε με αφαίρεση 90 βαθμών για χρέη προς παλιούς ποδοσφαιριστές του , απόφαση που οδήγησε τον σύλλογο στη Β΄ Εθνική .
Την επόμενη περίοδο ( 2003–04 ) τερμάτισε 14ος στο πρωτάθλημα της Β΄ Εθνικής και σε αγώνα μπαράζ με τον Ηλυσιακό ηττήθηκε 3–1 και υποβιβάστηκε στην Γ΄ Εθνική .
Ο τότε πρόεδρος Μάνθος Κολέμπας αποχώρησε και την ηγεσία της ομάδας ανέλαβε ο δικηγόρος Αλέξης Κούγιας .
Ο σύλλογος από ΠΑΕ μετατράπηκε σε ΤΑΠ , μια μορφή ημιεπαγγελματικής λειτουργίας .
Ο ΠΑΣ τερμάτισε δεύτερος στον Βόρειο όμιλο της Γ΄ Εθνικής 2004–05 , ωστόσο δεν προβιβάστηκε λόγω του κανονισμού που προέβλεπε να παίρνει το εισιτήριο για την άνοδο στην Β΄ Εθνική ο καλύτερος 2ος από τους δύο ομίλους της κατηγορίας .
Την περίοδο 2005–06 ο σύλλογος έφτασε ένα βήμα πριν τον υποβιβασμό στην Δ ' Εθνική με αφαίρεση βαθμών μετά το τέλος του πρωταθλήματος , τελικά όμως κάτι τέτοιο δεν έγινε και πήρε την άνοδο στη Β ' Εθνική έχοντας τερματίσει 2ος σε ισοβαθμία με τον 1ο Αγροτικό Αστέρα , ενώ παράλληλα με την άνοδο δημιουργήθηκε η ΠΑΕ ΠΑΣ Γιάννινα 1966 .
Την επόμενη χρονιά ( 2006–07 ) τερμάτισε στην 5η θέση , διεκδικώντας την άνοδο στη Σούπερ Λίγκα καθ΄όλη τη διάρκεια του πρωταθλήματος .
Στον θεσμό του Κυπέλλου έκανε τη μεγάλη έκπληξη αποκλείοντας αρχικά τους Βύζαντα Μεγάρων , Αιγάλεω , Ηρακλή καθώς και τον πρωταθλητή Ολυμπιακό με σκορ 2–0 και 1–2 ( στην παράταση ) φτάνοντας στα ημιτελικά της διοργάνωσης , όπου αποκλείστηκε από τη μετέπειτα κυπελλούχο Λάρισα .
Ο ΠΑΣ Γιάννινα έγινε η μόνη ομάδα κατώτερης κατηγορίας που έχει αποκλείσει τον Ολυμπιακό σε διπλούς αγώνες .
Με σημαντικές προσθήκες ποδοσφαιριστών ο Άγιαξ της Ηπείρου ξεκίνησε το 2007 με τον τίτλο του φαβορί για την άνοδο στη Σούπερ Λίγκα , τελικά όμως στο τέλος της περιόδου τερμάτισε 4ος μετά από μια μέτρια πορεία .
Μετά την αποτυχία της ομάδας να μην ανέβει στην Α εθνική και μετά από εντάσεις ο μεγαλομέτοχος Αλέξης Κούγιας αποφάσισε να αποχωρήσει από την ομάδα .
Στις 3 Ιουλίου 2008 ήρθε σε συμφωνία με τον Γιώργο Χριστοβασίλη για την πώληση της ΠΑΕ και μετά από μια χρονοβόρα διαδικασία το 87 % των μετοχών της ΠΑΕ ΠΑΣ Γιάννινα 1966 άλλαξε ιδιοκτήτη .
Την περίοδο 2008–09 τερμάτισε στη 2η θέση της Β΄ εθνικής , πίσω από τον Ατρόμητο Αθηνών , έχοντας την καλύτερη επίθεση με 70 γκολ , εξασφαλίζοντας την άνοδο στην πρώτη κατηγορία .
Η παρουσία της ομάδας στη μεγάλη κατηγορία υπήρξε όμως σύντομη , καθώς την περίοδο 2009–10 υποβιβάστηκε στη Β΄ Εθνική .
Στο κύπελλο ισοφάρισε το ρεκόρ της φθάνοντας στα ημιτελικά του θεσμού , έχοντας αποκλείσει μεταξύ άλλων τον δεύτερο στην τελική βαθμολογία της Σούπερ Λίγκα , ΠΑΟΚ με 4–0 στο Στάδιο Ζωσιμάδων ( μονός αγώνας ) , αποκλείστηκε όμως από τον μετέπειτα νταμπλούχο Παναθηναϊκό .
Την επόμενη χρονιά ( 2010–11 ) επέστρεψε στη μεγάλη κατηγορία έχοντας την καλύτερη επίθεση , την καλύτερη άμυνα και χάνοντας την πρώτη θέση την τελευταία αγωνιστική από τον Παναιτωλικό .
Την περίοδο 2011–12 τερμάτισε στην 8η θέση , παραμένοντας στην κατηγορία , βάζοντας παράλληλα τέλος σε ένα αρνητικό σερί άμεσων υποβιβασμών .
Την επόμενη περίοδο ( 2012–13 ) κατάφερε να φτάσει μέχρι την 5η θέση , ισοφαρίζοντας το ρεκόρ καλύτερης θέσης στο πρωτάθλημα , συμμετέχοντας στη συνέχεια στα πλέι οφ όπου κατέλαβε την 4η θέση του μίνι πρωταθλήματος , αν και ξεκίνησε με 2 νίκες και παρά το γεγονός ότι αγωνιστικά εξασφάλισε τη συμμετοχή του στο Γιουρόπα Λιγκ ( 2013–14 ) , δεν έλαβε τελικά τη σχετική άδεια από την ΟΥΕΦΑ .
Στο πρωτάθλημα του 2013–14 τερμάτισε 11ος , συνεχίζοντας την παρουσία του στην κατηγορία , ενώ την περίοδο 2014–15 τερμάτισε στην έκτη θέση της βαθμολογίας , αποτυγχάνοντας να λάβει μέρος στη διαδικασία των πλέι οφ κι ενώ μέχρι την τελευταία αγωνιστική βρισκόταν στην πέμπτη θέση .
Επιστέγασμα της καλής πορείας ήταν οι διακρίσεις του Γιάννη Πετράκη που ανακηρύχθηκε ως ο καλύτερος προπονητής , του Μάρκου Βελλίδη ως καλύτερος τερματοφύλακας , ενώ συμπεριλήφθηκε και στην καλύτερη ενδεκάδα του πρωταθλήματος και του Χάρη Χαρίση ως ο καλύτερος νέος ποδοσφαιριστής .
Την επόμενη χρονιά ( 2015–16 ) ο ΠΑΣ Γιάννινα τερμάτισε ξανά στην 6η θέση , εξασφαλίζοντας ωστόσο για πρώτη φορά στην ιστορία του τη συμμετοχή του στο Γιουρόπα Λιγκ ( 2016–17 ) , αντί του 5ου Πανιώνιου , ο οποίος δεν έλαβε τη σχετική άδεια συμμετοχής από την ΟΥΕΦΑ .
Ο προπονητής του συλλόγου Γιάννης Πετράκης , ήταν ακόμα μια φορά υποψήφιος για τον τίτλο του καλύτερου προπονητή της χρονιάς .
Η περίοδος 2016–17 ήταν ιστορική για τον σύλλογο , καθώς συμμετείχε για πρώτη φορά στην ιστορία του σε ευρωπαϊκή διοργάνωση ( Γιουρόπα Λιγκ ) , ενώ στο πρωτάθλημα τερμάτισε στην 9η θέση .
Σημαντική στιγμή για τον σύλλογο και την πόλη τη χρονιά αυτή υπήρξε επίσης ο φιλικός αγώνας με τους παλαίμαχους της Μπαρτσελόνα , που πραγματοποιήθηκε στις 18 Νοεμβρίου 2016 , έπειτα από συνεργασία των δύο συλλόγων και της Ύπατης Αρμοστείας του ΟΗΕ για τους πρόσφυγες , με σκοπό να ευαισθητοποιήσει για το εν λόγω θέμα και να προσφέρει οικονομική βοήθεια .
Την περίοδο 2017–18 τερμάτισε για δεύτερη συνεχόμενη φορά στην 9η θέση .
Στο κύπελλο Ελλάδος έφθασε μέχρι τα προημιτελικά , όπου και αποκλείστηκε από την ΑΕΛ στην παράταση .
Το 2018–19 πραγματοποιώντας μια κακή σεζόν , τερμάτισε στην 14η θέση .
Ο ΠΑΣ κατέφυγε στον διαιτητικό δικαστήριο της ΕΠΟ , για να μην γίνει η αναδιάρθρωση και να μην υποβιβαστεί .
Το αίτημα του δεν έγινε δεκτό από το δικαστήριο και υποβιβάστηκε στην Super League 2 .
Ο υποβιβασμός έφερε ανακατατάξεις στον σύλλογο .
Αποχώρησε ο επί χρόνια προπονητής του ΠΑΣ , Γιάννης Πετράκης .
Επίσης αποχώρησαν παίχτες που ήταν χρόνια στην ομάδα , όπως οι Μιχαήλ , Τζημόπουλος , Λίλα , Γιάκος , Βελλίδης .
Αποχώρησε και ο Αθανασιάδης που δεν πρόσφερε τα ανάλογα με τον Κόντε που αντικατέστησε το προηγούμενο καλοκαίρι .
Στην θέση του προπονητή ήρθε ο Αργύρης Γιαννίκης , ένας νέος γερμανοθρεμένος προπονητής .
Μαζί με κάποιους παίχτες που παρέμειναν μπήκαν αρκετοί νέοι παίχτες στο ροτέισον της ομάδας όπως οι Λιάσος , Λώλης και Νάουμετς .
Επίσης αποχώρησε ο γενικός διευθυντής της ομάδας Δημήτρης Νιαρχάκος .
Στην θέση του ανέλαβε η σημαία της ομάδας Γιώργος Ντάσιος .
Στο πρωτάθλημα της Super League 2 ο ΠΑΣ Γιάννινα ήταν σταθερά πρώτος .
Το πρωτάθλημα διακόπηκε εξαιτίας της πανδημίας του covid-19 τον Μάρτιο του 2020 και ενώ ο ΠΑΣ Γιάννινα , δύο αγωνιστικές πριν την ολοκλήρωση της κανονικής διάρκειας του πρωταθλήματος , ήταν 7 βαθμούς μπροστά από την δεύτερο Απόλλωνα Σμύρνης .
Στις 22 Ιουνίου 2020 η Ένωση αποφάσισε την οριστική διακοπή του πρωταθλήματος , επικυρώνοντας την βαθμολογία .
Οι θέσεις του ΠΑΣ στα μέχρι τώρα πρωταθλήματα : Τελευταίος μεγαλομέτοχος της ΠΑΕ ΠΑΣ Γιάννινα ήταν ο Μάνθος Κολέμπας .
Με τη διάλυσή της και τη δημιουργία του ΤΑΠ ανέλαβε ο Αλέξης Κούγιας , ο οποίος ήταν και ο πρώτος μεγαλομέτοχος της νέας ΠΑΕ ΠΑΣ Γιάννινα 1966 για τα δυο πρώτα χρόνια .
Το καλοκαίρι του 2008 μεταβίβασε το ποσοστό του στον Γιώργο Χριστοβασίλη .
Το 10 % των μετοχών ανήκει στο ιδρυτικό σωματείο Π.Α.Σ .
Γιάννινα , όπως προβλέπει ο νόμος .
Με την αλλαγή ιδιοκτησίας για πιθανά χρέη της νέας ΠΑΕ υπήρξε πρόβλεψη στη συμφωνία μεταβίβασης των μετοχών .
Τα επόμενα χρόνια υπήρξαν οικονομικά προβλήματα , ενώ το σημαντικότερο όλων ήταν τα χρέη προς την εφορία , για τα οποία η ΠΑΕ μπήκε σε ρύθμιση , με αποτέλεσμα να μην μπορεί να πραγματοποιήσει μεταγραφές ποδοσφαιριστών άνω των 23 ετών , αλλά και να συμμετάσχει στις ευρωπαϊκές διοργανώσεις .
Τα έσοδα από τη συμμετοχή στη Super League αλλά και τις πωλήσεις ποδοσφαιριστών ( Οικονόμου , Κολοβέτσιος , Χαρίσης , Κοροβέσης , Βελλίδης ) , είχαν τελικά ως αποτέλεσμα να καταφέρει ο σύλλογος τον Απρίλιο του 2016 να εξασφαλίσει τη σχετική άδεια και να μπορεί πλέον να πραγματοποιήσει μεταγραφές.Τον Μάιο του 2017 ο ΠΑΣ Γιάννινα εξασφάλισε για ακόμα μια φορά την άδεια από την ΕΠΟ δείχνοντας ότι βαδίζει σε καλό δρόμο .
Τα χρώματα της ομάδας είναι το μπλε και το λευκό .
Η ιστορική φανέλα είναι η λευκή με την παχιά μπλε κάθετη γραμμή στην αριστερή της πλευρά , παρόμοια με την ιστορική φανέλα του Άγιαξ .
Το σύμβολό του ΠΑΣ Γιάννινα είναι ο ταύρος μέσα σε στεφάνι βελανιδιάς .
Εντός υπάρχει η φράση `` ΑΠΕΙΡΩΤΑΝ '' ( των Ηπειρωτών ) , όπως εμφανίζεται σε αρχαίο νόμισμα του κοινού των Ηπειρωτών ( 232–167 π.Χ. ) .
Δεκαετία 70 1981–1993 1994–19972000–2001 1993–19941997–20002001–2017 2017– Η έδρα του ΠΑΣ Γιάννινα είναι το Στάδιο Ζωσιμάδων στα Ιωάννινα .
Η χωρητικότητά του είναι 7.652 καθήμενοι θεατές .
Το ρεκόρ θεατών είναι 14.557 θεατές στον αγώνα ΠΑΣ Γιάννινα - Ολυμπιακός την περίοδο 1974–75 .
To στάδιο έχει δύο σκεπαστές εξέδρες και δύο πέταλα .
Βρίσκεται στο κέντρο των Ιωαννίνων , στην οδό Φώτη Τζαβέλλα .
Το όνομά του οφείλεται στους ομώνυμους εθνικούς ευεργέτες .
Τα γραφεία και οι προπονητικές εγκαταστάσεις βρίσκονται από το 2004 στο ΠΕΑΚΙ .