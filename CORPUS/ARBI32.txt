Ο Σον Κόνερι είχε ταξιδέψει από την Αγγλία για να δοκιμάσει τον ρόλο , αλλά τον απέρριψε .
Ο Μουρ εμφανίσθηκε σε 14 επεισόδια , όταν ο Τζέιμς Γκάρνερ είχε εγκαταλείψει τη σειρά .
Το ντεμπούτο του Μουρ στον ρόλο του Μπω Μάβερικ ( Beau Maverick ) έγινε στο πρώτο επεισόδιο της τέταρτης σεζόν ( `` The Bundle From Britain '' ) .
Στο επεισόδιο `` Red Dog '' ο Μπω βρίσκεται μπλεγμένος με τους αδίστακτους ληστές τραπεζών που υποδύονταν οι Λι Βαν Κλιφ και Τζων Καραντάιν .
Ο Μουρ ανέφερε την χειροτέρευση στην ποιότητα του σεναρίου ως τον κύριο παράγοντα για τον οποίο εγκατέλειψε τη σειρά .
Η εποχή που γνώρισε την παγκόσμια φήμη ήρθε για τον Μουρ όταν ο παραγωγός σερ Λιου Γκρέιντ του έδωσε τον ρόλο του Σάιμον Τέμπλαρ στη σειρά Ο Άγιος , βασισμένη στα μυθιστορήματα του Λέσλι Τσάρτερις .
Ο Μουρ είχε πει σε συνέντευξή του τότε ( 1963 ) ότι ήθελε να αγοράσει τα δικαιώματα για τον συγκεκριμένο χαρακτήρα του Τσάρτερις .
Η τηλεοπτική αυτή σειρά γυρίστηκε στη Βρετανία , αλλά με « το μάτι στραμμένο » προς την αμερικανική αγορά , και η επιτυχία της εκεί και σε αρκετές άλλες ξένες χώρες έκανε το όνομα « Μουρ » γνωστό διεθνώς , ιδίως από το 1967 και μετά .
Επιπλέον , εδώ ο Μουρ καθιέρωσε το κομψό , γεμάτο αυτοπεποίθηση , γοητευτικό και περιπαικτικό στιλ του , το οποίο μετέφερε και στον ρόλο του Τζέιμς Μποντ .
Στα ύστερα χρόνια της σειράς ο Μουρ έφθασε να σκηνοθετήσει αρκετά επεισόδιά της .
Η σειρά προβλήθηκε από το 1962 επί εξαετία ( μέχρι το 1967 ασπρόμαυρη και μετά έγχρωμη ) , με 118 επεισόδια , κάτι που την κατέστησε ( μαζί με τη σειρά The Avengers ) τη μακροβιότερη σειρά του είδους της στην ιστορία της βρετανικής τηλεοράσεως .
Ωστόσο , από ένα σημείο και ύστερα ο Μουρ άρχισε να βαριέται τον ρόλο .
Φεύγοντας από τη σειρά , γύρισε αμέσως δύο κινηματογραφικές ταινίες : το Crossplot ( 1969 ) και το απαιτητικότερο The Man Who Haunted Himself ( 1970 ) , σε σκηνοθεσία Μπέιζιλ Ντήαρντεν , που έδωσε στον Μουρ την ευκαιρία να επιδείξει ένα ευρύτερο ερμηνευτικό φάσμα από όσο του είχε επιτρέψει ο ρόλος του Σάιμον Τέμπλαρ , παρότι οι κριτικές εκείνης της εποχής ήταν μάλλον χλιαρές , όπως και η εμπορική επιτυχία των ταινιών αυτών .
Η τηλεόραση δελέασε τον Μουρ και πάλι , κάνοντάς τον να συμπρωταγωνιστήσει με τον Τόνι Κέρτις στη σειρά Οι Αντίζηλοι , που αφηγείται τις περιπέτειες δύο εκατομμυριούχων πλεϊμπόι ανά την Ευρώπη .
Ο Μουρ αμείφθηκε με το πρωτάκουστο τότε ποσό του 1 εκατομμυρίου λιρών Αγγλίας για τη σειρά , κάτι που τον κατέστησε τον καλύτερα αμειβόμενο τηλεοπτικό ηθοποιό στον κόσμο .
Ωστόσο , ο Λιου Γκρέιντ ισχυρίζεται στην αυτοβιογραφία του ότι οι Μουρ και Κέρτις δεν « πήραν τη σειρά και τόσο στα σοβαρά » .
Ο Κέρτις αρνιόταν να μείνει έστω και λίγη ώρα παραπάνω στο γύρισμα από όσο ήταν απολύτως απαραίτητο , ενώ ο Μουρ ήταν πάντοτε πρόθυμος να εργασθεί υπερωριακά .
Ενώ η σειρά απέτυχε στις ΗΠΑ , όπου είχε προπωληθεί στο ABC , γνώρισε μεγάλη επιτυχία στην Ευρώπη και στην Αυστραλία .
Στη Γερμανία , όπου προβλήθηκε με τον τίτλο Die Zwei ( « Οι δυο τους » ) , θριάμβευσε μέσα από την ιδιαίτερα διασκεδαστική μεταγλώττιση , η οποία ελάχιστα αποτελούσε μετάφραση των αρχικών διαλόγων .
Στη Γαλλία ήταν επίσης σταθερά δημοφιλής , υπό τον τίτλο Amicalement Vôtre .
Εξαιτίας της αφιερώσεως του χρόνου του σε αρκετές τηλεοπτικές σειρές , ιδίως στη μακρόβια σειρά Ο ` Αγιος , όπου ήταν και συμπαραγωγός , ο Ρότζερ Μουρ δεν ήταν ούτως ή άλλως διαθέσιμος για ταινίες Τζέιμς Μποντ για πολύ καιρό .
Ωστόσο , ήδη το 1964 είχε εμφανισθεί στον ρόλο του διάσημου πράκτορα στην κωμική σειρά Mainly Millicent .
Στην αυτοβιογραφία του ( 2008 ) ο Μουρ γράφει ότι δεν είχε ποτέ προσεγγιστεί να παίξει τον ήρωα στον Δόκτορα Νο , ούτε πιστεύει ότι είχε ποτέ θεωρηθεί ως μία εναλλακτική λύση για τον ρόλο .
Μόνο αφού ο Σον Κόνερι ανακοίνωσει το 1966 ότι δεν θα έπαιζε τον Μποντ ο Μουρ συνειδητοποίησε ότι ίσως να ήταν υποψήφιος για τον ρόλο .
Αλλά μετά από μία ταινία με τον Τζωρτζ Λέιζενμπυ στο ρόλο του Μποντ , ο Κόνερι έπαιξε και πάλι τον Μποντ , στην ταινία Τα διαμάντια είναι παντοτινά ( 1971 ) , οπότε ο Μουρ δεν ξανασκέφθηκε αυτή τη δυνατότητα , μέχρι που έγινε ξεκάθαρο πλέον ότι ο Κόνερι , που είναι δυόμιση χρόνια μικρότερος του Μουρ στην ηλικία , είχε τελειώσει με τον Μποντ .
Τότε , τον Αύγουστο του 1972 , ο παραγωγός των ταινιών Μποντ Άλμπερτ Μπρόκολι προσέγγισε τον Μουρ και του πρότεινε τον ρόλο του θρυλικού πράκτορα , πρόταση την οποία ο Μουρ αποδέχθηκε .
Στην αυτοβιογραφία του γράφει ότι έπρεπε να κόψει τα μαλλιά του και να χάσει βάρος προκειμένου να υποδυθεί τον Μποντ , πράγματα που δεν τού άρεσαν .
Ωστόσο , τού δόθηκε ο ρόλος , αρχικώς στην ταινία Ζήσε κι άσε τους άλλους να πεθάνουν ( 1973 ) .
Ακολούθησαν οι παρακάτω ταινίες στις οποίες ο Μουρ υποδύθηκε τον Τζέιμς Μποντ : Ο Μουρ συμπλήρωσε τα περισσότερα χρόνια στον ρόλο του Τζέιμς Μποντ από κάθε άλλο ηθοποιό , 12 συνολικά , με 7 επίσημες ταινίες .
Μέχρι στιγμής επίσης είναι ο μεγαλύτερος σε ηλικία ηθοποιός που υποδύθηκε τον Μποντ : ήταν 58 ετών όταν ανακοίνωσε την απόσυρσή του από τον ρόλο , στις 3 Δεκεμβρίου 1985 .
Ο Τζέιμς Μποντ του Μουρ ήταν πολύ διαφορετικός από αυτόν του συγγραφέα Ίαν Φλέμινγκ .
Σεναριογράφοι όπως ο Τζωρτζ Μακντόναλντ Φρέιζερ έγραψαν σενάρια στα οποία ο Μουρ υποδυόταν έναν έμπειρο , ευγενικό και σοφιστικέ πλεϊμπόι που είχε πάντα ένα γκάτζετ ή κόλπο έτοιμο όταν χρειαζόταν .
Ο Μποντ του Μουρ διακρινόταν επίσης από την αίσθηση του χιούμορ και τις έξυπνες ατάκες του , αλλά ήταν επίσης ένας έμπειρος ντετέκτιβ με κοφτερό μυαλό .
Το 2004 ο Μουρ ψηφίστηκε ως « ο καλύτερος Μποντ » σε μία δημοσκόπηση σχετιζόμενη με τα Βραβεία Όσκαρ , ενώ σε μία άλλη ( το 2008 ) έλαβε το 62 % των ψήφων .
Το 1987 είχε παρουσιάσει την επετειακή τηλεοπτική εκπομπή Happy Anniversary 007 : 25 Years of James Bond .
Κατά την περίοδο που πρωταγωνιστούσε στις ταινίες του Μποντ , ο Μουρ έπαιξε και σε 13 άλλες ταινίες , με πρώτη το θρίλερ Gold ( 1974 ) με τη Σουζάνα Γιορκ .
Υποδύθηκε επίσης , μεταξύ άλλων , έναν κομάντο , συμπρωταγωνιστώντας με τους Ρίτσαρντ Μπάρτον και Ρίτσαρντ Χάρις στην ανορθόδοξη περιπέτεια Επιχείρηση Άγριες χήνες ( 1978 ) , έναν ειδικό της αντιτρομοκρατικής στο θρίλερ North Sea Hijack ( 1979 ) και έναν εκατομμυριούχο τόσο παθιασμένο με τον Ρότζερ Μουρ , ώστε να υποβληθεί σε πλαστική χειρουργική για να μοιάζει με το ίνδαλμά του , στην κωμωδία Κάνονμπολ ( 1981 ) .
Ακόμα , έκανε ένα σύντομο πέρασμα στον ρόλο του επιθεωρητή Κλουζώ στην Η κατάρα του Ροζ Πάνθηρα ( 1983 ) .
Ωστόσο , οι περισσότερες από αυτές τις ταινίες δεν έτυχαν καλών κριτικών , ούτε σημείωσαν μεγάλη εμπορική επιτυχία .
Επιπλέον , ο Μουρ επικρίθηκε ευρέως για το ότι γύρισε τρεις ταινίες στη Νότια Αφρική υπό το καθεστώς του απαρτχάιντ κατά τη δεκαετία του 1970 ( τις Gold , Shout at the Devil και Επιχείρηση Άγριες χήνες ) .
Επί πέντε χρόνια μετά την τελευταία ταινία του Μποντ , ο Μουρ δεν έπαιξε σε κινηματογραφική ταινία , εκτός από την κομεντί Bed & Breakfast , που γυρίστηκε το 1989 , αλλά βγήκε στους κινηματογράφους το 1992 .
Επανεμφανίσθηκε το 1990 σε αρκετές ταινίες και στην τηλεοπτική σειρά My Riviera .
Είχε έναν μεγαλύτερο ρόλο στην ταινία The Quest του Ζαν Κλοντ Βαν Νταμ .
Σε μία από τις τελευταίες του ταινίες , σε ηλικία 73 ετών , ο Μουρ δεν δίστασε να υποδυθεί έναν εκδηλωτικό ομοφυλόφιλο στην ταινία Boat Trip ( 2002 ) .
Η βρετανική σατιρική εκπομπή Spitting Image έδειξε κάποτε ένα σκετς στο οποίο ένα λαστιχένιο ομοίωμα του Μουρ , όταν του ζητείται να εκφράσει συναισθήματα , περιορίζεται στο να ανασηκώσει το ένα φρύδι του .
Ο ίδιος ο Μουρ είπε ότι βρήκε το σκετς αστείο και δεν προσβλήθηκε καθόλου .
Πράγματι είχε υιοθετήσει πάντα θερμά το σήκωμα των φρυδιών , δηλώνοντας ότι στον ρόλο του Μποντ έπαιρνε μόνο τρεις εκφράσεις : με σηκωμένο το δεξί φρύδι , με σηκωμένο το αριστερό φρύδι και συνοφρυωμένος όταν τον άρπαζε ο « Σαγόνας » .
Σε άλλο επεισόδιο του Spitting Image , το ομοίωμα του Μουρ εμφανίζεται να δέχεται εντολές από τη Μάργκαρετ Θάτσερ να δολοφονήσει τον Μιχαήλ Γκορμπατσώφ .
Ως πασίγνωστος ηθοποιός , ο Μουρ σατιρίστηκε και γελοιοποιήθηκε ακόμα περισσότερο σε άλλες κωμικές εκπομπές , με τον κωμικό Ρόρυ Μπρέμνερ να ισχυρίζεται ότι κάποτε είχε δεχθεί απειλές από έναν εξαγριωμένο θαυμαστή του Μουρ μετά από μία τέτοια σάτιρα .
Το 2009 ο Μουρ εμφανίσθηκε σε διαφήμιση για τα ταχυδρομεία .
Το 2010 ο Μουρ συμμετείχε ως ηθοποιός φωνής στον ρόλο μιας γάτας ονόματι Λέιζενμπυ ( το επώνυμο του ηθοποιού Τζωρτζ Λέιζενμπυ που υποδύθηκε μόνο μία φορά τον Μποντ ) στην ταινία Cats & Dogs : The Revenge of Kitty Galore , η οποία περιείχε αρκετές αναφορές σε ταινίες του Τζέιμς Μποντ και παρωδίες τους .
Το 2015 το περιοδικό GQ τον συμπεριέλαβε ανάμεσα στους 50 « καλύτερα ντυμένους Βρετανούς άνδρες » Η φίλη του Μουρ Όντρεϊ Χέπμπορν τον είχε εντυπωσιάσει με το έργο της για τη UNICEF και έτσι έγινε κι αυτός « πρεσβευτής καλής θελήσεως » της UNICEF το 1991 .
Δική του ήταν η φωνή του ΑηΒασίλη στην ταινία κινούμενων σχεδίων της UNICEF Η μύγα που με αγάπησε ( 2004 ) .
Ο Μουρ συμμετείχε στην παραγωγή ενός βίντεο για την PETA που διαμαρτυρόταν κατά της παραγωγής και των πωλήσεων φουά γκρα , του οποίου είναι και ο αφηγητής .
Η ισχυρή συνηγορία του στην υπόθεση οδήγησε τα πολυκαταστήματα Selfridges να μη διαθέτουν πλέον το συγκεκριμένο προϊόν .
Ο Ρότζερ Μουρ πρόσκειται πολιτικά στο Συντηρητικό Κόμμα .
Ο Μουρ τέλεσε 4 γάμους , με τις παρακάτω γυναίκες : Το 1946 , σε ηλικία 19 ετών , ο Μουρ νυμφεύθηκε μία συμφοιτήτριά του στη Βασιλική Ακαδημία Δραματικής Τέχνης , την ηθοποιό και πατινέρ Ντορν βαν Στάυν ( Doorn Van Steyn , γενν .
Lucy Woodard ) , που ήταν 6 χρόνια μεγαλύτερή του .
Ο Μουρ και η Στάυν έζησαν στο Streatham με την οικογένεια της Στάυν , αλλά η έλλειψη χρημάτων και η δυσπιστία της για την ικανότητα του Μουρ ως ηθοποιού επηρέασαν καθοριστικά τη σχέση τους .
Το 1952 ο Μουρ γνώρισε την Ουαλλή τραγουδίστρια Ντόροθυ Σκουάιρς ( Dorothy Squires , 1914-1998 ) , επίσης μεγαλύτερή του στην ηλικία ( κατά 13 χρόνια ) και , αφού χώρισε τη βαν Στάυν το 1953 , τη νυμφεύθηκε στη Νέα Υόρκη και εγκαταστάθηκαν στις ΗΠΑ το 1954 για να σταδιοδρομήσουν εκεί .
Αλλά εντάσεις αναπτύχθηκαν στον γάμο τους , ιδίως εξαιτίας της έλξεως που ασκούσε στον Μουρ η ηθοποιός Ντόροθυ Προβάιν , και επέστρεψαν στο Ηνωμένο Βασίλειο το 1961 .
Η Σκουάιρς είχε μία σειρά αποβολών κατά τη διάρκεια του γάμου τους και ο Μουρ ανέφερε αργότερα ότι ο γάμος τους ίσως να είχε επιβιώσει αν είχαν μπορέσει να αποκτήσουν παιδιά .
Σε ένα από τα επεισόδια στη σχέση τους , η Σκουάιρς είχε σπάσει μία κιθάρα πάνω στο κεφάλι του Μουρ , ενώ όταν έμαθε για τη σχέση του με την Ιταλίδα ηθοποιό Λουίζα Ματτιόλι , σύμφωνα με την αφήγηση του Μουρ : « πέταξε ένα τούβλο στο παράθυρο καθώς περνούσα απ ' έξω , και καθώς πήγε να αρπάξει από το πουκάμισο μέσα από το σπασμένο τζάμι , τραυμάτισε τα χέρια της ...
Ηρθε η αστυνομία και είπαν ότι αιμορραγούσε , οπότε εκείνη ανταπάντησε ότι ήταν η καρδιά της που αιμορραγούσε » .
Παρά τις πολλαπλές μηνύσεις που του έκανε στα μετέπειτα χρόνια , ο Μουρ πλήρωσε το νοσοκομείο όπου νοσηλεύθηκε η Σκουάιρς όταν προσβλήθηκε από καρκίνο το 1996 και μέχρι τον θάνατό της .
Το 1961 , στα γυρίσματα της ταινίας Η αρπαγή των γυναικών των Σαβίνων στην Ιταλία , ο Μουρ , που υποδυόταν τον Ρωμύλο , εγκατέλειψε τη Σκουάιρς για την Ιταλίδα ηθοποιό Λουίζα Ματτιόλι .
Η Σκουάιρς αρνήθηκε να αποδεχθεί τον χωρισμό τους και μήνυσε τον Μουρ για απώλεια γαμήλιων δικαιωμάτων , αλλά ο Μουρ αρνήθηκε την εντολή του δικαστηρίου να επιστρέψει στη Σκουάιρς εντός 28 ημερών .
Οι Μουρ και Ματτιόλι συμβίωναν μέχρι το 1969 , οπότε η Σκουάιρς τελικώς του έδωσε διαζύγιο , μετά από επταετή διάσταση .
Στον πολιτικό γάμο του Μουρ και της Ματτιόλι , τον Απρίλιο του 1969 στο Λονδίνο , περίπου 600 άνθρωποι είχαν συγκεντρωθεί έξω από το κτήριο , με τις γυναίκες να φωνάζουν το όνομα του Μουρ .
Ο Μουρ και η Ματτιόλι απέκτησαν μαζί τρία τέκνα : μία κόρη , την Ντέμπορα ( γενν . 1963 ) , η οποία έγινε επίσης ηθοποιός , και δύο γιους : τον Τζέφρεϋ και τον Κρίστιαν .
Ο Τζέφρεϋ έγινε και αυτός ηθοποιός , εμφανιζόμενος στο πλευρό του πατέρα του στην τηλεταινία του 1976 Ο Σέρλοκ Χολμς στη Νέα Υόρκη , ενώ αργότερα άνοιξε με τον Τζέιμι Μπάρμπερ το εστιατόριο Hush στο Μέυφαιρ του Λονδίνου .
Ο Τζέφρεϋ με τη σύζυγό του Λούλου έχουν δύο παιδιά , την Άμπρα και τη Μία .
Ο μικρότερος γιος του Ρότζερ Μουρ , ο Κρίστιαν είναι παραγωγός ταινιών .
Οι Μουρ και Ματτιόλι χώρισαν το 1993 , μετά τη σύναψη σχέσεων του Μουρ με τη Σκανδιναβή Κριστίνα ( « Κίκι » ) Θόλστρουπ ( Kristina Tholstrup ) . την ίδια χρονιά που ο Μουρ διαγνώστηκε ότι έπασχε από καρκίνο του προστάτη , μία εμπειρία που « τον οδήγησε στο να επαναξιολογήσει τη ζωή και τον γάμο του » .
Οι Ματτιόλι και Θόλστρουπ ήταν φίλες από πολύ καιρό .
Ο Μουρ παρέμεινε σιωπηλός για το διαζύγιό του από τη Ματτιόλι , και αργότερα είπε ότι δεν ήθελε να πληγώσει τα παιδιά τους « εμπλεκόμενος σε έναν πόλεμο λέξεων » .
Τα παιδιά του Μουρ δεν μιλούσαν στον πατέρα τους για μήνες μετά τον χωρισμό .
Η Ματτιόλι αρνιόταν να δώσει διαζύγιο στον Μουρ μέχρι το 2000 , όταν συμφωνήθηκε ένας διακανονισμός ύψους 10 εκατομμυρίων λιρών , και ο Μουρ τέλεσε τον γάμο του με τη Θόλστρουπ το 2002 .
Ο Μουρ εγκατέλειψε το Ηνωμένο Βασίλειο για φορολογικούς λόγους το 1978 , κατεφεύγοντας αρχικά στην Ελβετία .
Μοίραζε τον χρόνο του σε τρεις διαφορετικές κατοικίες : ένα διαμέρισμα στο Μονακό , ένα σαλέ στην Κρανς-Μοντάνα της Ελβετίας και ένα σπίτι στη νότια Γαλλία , ενώ από νομικής πλευράς ήταν μόνιμος κάτοικος του Μονακό , έχοντας μάλιστα διορισθεί ως « Πρεσβευτής Καλής Θελήσεως » του Μονακό από τον πρίγκιπα Αλβέρτο για τη συμβολή του στη διεθνή διαφήμιση του πριγκιπάτου .