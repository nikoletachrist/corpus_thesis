Ο Μπρόζατ ήταν επικριτικός και ως προς τον ισχυρισμό του Ίρβιν ότι , εξαιτίας μιας τηλεφωνικής σημείωσης που έγραψε ο Χίμλερ και έλεγε `` Όχι εξόντωση '' σε σχέση με μια πομπή τραίνων με Γερμανοεβραίους που διερχόταν από το Βερολίνο με κατεύθυνση τη Ρίγα ( τους οποίους οι SS είχαν την πρόθεση να σκοτώσουν με την άφιξή τους εκεί ) στις 30 Νοεμβρίου 1941 , αυτό αποτελούσε απόδειξη ότι ο Χίτλερ δεν ήθελε να συμβεί το Ολοκαύτωμα .
Αυτό δεν ήταν απόδειξη , ισχυρίστηκε ο Μπρόζατ , ότι ο Χίτλερ είχε δώσει διαταγή στον Χίμλερ να σταματήσει τις εξοντώσεις Εβραίων , αλλά μάλλον ότι το σχόλιο `` Όχι εξόντωση '' αναφερόταν σ ' εκείνο το τραίνο και ήταν πιθανό να συνδέεται με ανησυχίες για ερωτήματα Αμερικανών δημοσιογράφων σχετικά με τη μοίρα των Γερμανοεβραίων που στέλνονταν στην Ανατολική Ευρώπη .
Ο Μπρόζατ αμφισβήτησε το ότι ο Χίτλερ είχε δώσει οποιαδήποτε διαταγή στον Χίμλερ για να σώσει τις ζωές των ανθρώπων πάνω στο τραίνο , δεδομένου ότι η τηλεφωνική κλήση που έκανε ο Χίμλερ από το `` Λημέρι του λύκου '' ( Wolfsschanze ) στον Ράινχαρντ Χάιντριχ στην Πράγα έλαβε χώρα περίπου στις 11:30 π.μ και τα αρχεία έδειχναν ότι ο Χίτλερ δεν είχε ξυπνήσει πριν τις 2:00 μ.μ στις 30 Νοεμβρίου 1941 .
Μια άλλη κριτική του Μπρόζατ απέναντι στον Ίρβιν αφορούσε το ότι ο τελευταίος δεχόταν τους φανταστικούς ισχυρισμούς του SS Obergruppenführer Καρλ Βολφ ( Karl Wolff ) , ότι δηλαδή είχε άγνοια για το Ολοκαύτωμα ( το επιχείρημα του Ίρβιν ήταν ότι αν δεν γνώριζε ο Βολφ για το Ολοκαύτωμα πώς μπορούσε να γνωρίζει ο Χίτλερ ) , παρά το γεγονός ότι ο Βολφ καταδικάστηκε για εγκλήματα πολέμου το 1963 βάσει εγγράφων αποδείξεων που τον ενοχοποιούσαν για το Ολοκαύτωμα .
Επιπλέον , ο Μπρόζατ κατηγόρησε τον Ίρβιν ότι επιχείρησε να δημιουργήσει πολύ παραπλανητική εντύπωση για μια διάσκεψη μεταξύ του Χίτλερ και του αντιβασιλέα της Ουγγαρίας , ναυάρχου Μίκλος Χόρτυ ( Miklós Horthy ) , τον Απρίλιο του 1943 , αναδιατάσσοντας τις λέξεις για να κάνει τον Χίτλερ να φαίνεται λιγότερο βάναυσα αντισημίτης απ ' ό , τι έδειχναν οι πρωτότυπες σημειώσεις .
Τέλος , η εικόνα του Β΄ Παγκοσμίου Πολέμου που σκιαγράφησε ο Ίρβιν , υποστήριξε ο Μπρόζατ , έγινε με τέτοιον τρόπο ώστε να τίθενται σε ηθική ισοδυναμία οι πράξεις του Άξονα και των Συμμάχων και η φανατική , καταστροφική θέληση του Χίτλερ για εκμηδένιση να μη φαίνεται πια ως εξαιρετικό φαινόμενο .
Η κριτική του Μπρόζατ θεωρήθηκε ιδιαίτερα βλαπτική για τον Ίρβιν , επειδή ο Μπρόζατ την είχε βασίσει σε μεγάλη έκταση στην εξέταση των πρωτογενών πηγών που χρησιμοποίησε ο Ίρβιν για το Hitler 's War .
Ο Μπρόζατ υπήρξε πρωτοπόρος της ιστορίας της καθημερινής ζωής ( Alltagsgeschichte ) .
Για να επιτύχει καλύτερα αυτόν τον στόχο διηύθυνε το `` Πρόγραμμα Βαυαρία '' μεταξύ 1977 και 1983 , το οποίο είχε την πρόθεση να γίνει μια διεισδυτική εξέταση της καθημερινής ζωής στη Βαυαρία μεταξύ 1933 και 1945 .
Στο Bayern in der NS-Zeit ( `` Η Βαυαρία στην περίοδο του Εθνικοσοσιαλισμού '' ) , όπως τιτλοφορήθηκαν οι έξι τόμοι που αποτέλεσαν το `` Πρόγραμμα Βαυαρία '' και επιμελήθηκε ο Μπρόζατ , αποτύπωσε πράξεις όπως η άρνηση του ναζιστικού χαιρετισμού ή της συνήθους παρακολούθησης της λειτουργίας στην εκκλησία σαν ένα τύπο γερμανικής αντίστασης .
Με την έμφαση που έδωσε στην αντίσταση στην καθημερινή ζωή στο `` Πρόγραμμα Βαυαρία '' , ο Μπρόζατ απεικόνισε την αντίσταση ( Widerstand ) όχι σαν αντίθεση μεταξύ μαύρου και άσπρου , αλλά μάλλον σαν σκιές του γκρι , παρατηρώντας ότι άνθρωποι που αρνούνταν να συμπεριφερθούν όπως ήθελε το ναζιστικό καθεστώς σε μια περιοχή συμμορφώνονταν με αυτό σε άλλες .
Για παράδειγμα , Βαυαροί χωρικοί έκαναν δουλειές με Εβραίους εμπόρους βοοειδών στη δεκαετία του 1930 παρά τις προσπάθειες του ναζιστικού καθεστώτος να σταματήσουν αυτές οι συναλλαγές , ενώ σε άλλες περιπτώσεις συχνά εξέφραζαν την επιδοκιμασία τους για τους αντισημιτικούς νόμους .
Μέσα από τη δουλειά του στο `` Πρόγραμμα Βαυαρία '' , ο Μπρόζατ έπλασε την έννοια της `` ασυλίας '' ( Resistenz ) , η οποία δεν πρέπει να συγχέεται με αυτήν της αντίστασης στη γερμανική γλώσσα ( Widerstand ) .
Η Resistenz αναφερόταν στη δυνατότητα θεσμών , όπως η Βέρμαχτ , η Ρωμαιοκαθολική εκκλησία και η γραφειοκρατία , να απολαμβάνουν ασυλία από τις ναζιστικές απαιτήσεις για ολοκληρωτική εξουσία και για λειτουργία σύμφωνα με τις παραδοσιακές αξίες τους , χωρίς να επιδιώκουν να προκαλέσουν το πολιτικό μονοπώλιο του ναζιστικού καθεστώτος .
Ο Μπρόζατ χρησιμοποίησε την έννοια της Resistenz για να προωθήσει την αντίληψη ότι σε τοπικό επίπεδο υπήρχε μεγάλη συνέχεια μεταξύ της Δημοκρατίας της Βαϊμάρης και της ναζιστικής περιόδου .
Υποστήριξε , επίσης , ότι υπήρχαν κυρίως δύο προσεγγίσεις στο ζήτημα της αντίστασης , η μπηχαβιοριστική που εστίαζε στην πρόθεση και η φονξιοναλιστική που εστίαζε στην επίδραση στις πράξεις κάποιου .
Για τον Μπρόζατ , η έννοια της Resistenz μπορούσε να εξηγήσει ποιο ποσοστό του γερμανικού πληθυσμού είχε τη δυνατότητα να αποφεύγει με επιδεξιότητα την απαίτηση των Ναζί για ολοκληρωτική εξουσία χωρίς να επιδιώκει να προκαλέσει θεμελιωδώς το καθεστώς .
Παρόλ ' αυτά , η έννοια της Resistenz αποδείχθηκε αμφιλεγόμενη .
Ο Ελβετός ιστορικός Βάλτερ Χόφερ ( Walter Hofer ) δήλωσε ότι αυτή οδηγεί σε μια εξίσωση της θεμελιώδους αντίστασης ενάντια στο σύστημα , από τη μια πλευρά , και πράξεων που κριτικάρουν περισσότερο ή λιγότερο τυχαίες , επιφανειακές εκδηλώσεις , από την άλλη : Ο τυραννοκτόνος εμφανίζεται στην ίδια στάθμη με τον μακελάρη .
Προσέθεσε , επίσης , ότι τα πράγματα που περιέκλειε ο Μπρόζατ στην έννοια της Resistenz ήταν σχετικά ασήμαντα και δεν είχαν καμία επίδραση στην ικανότητα του καθεστώτος να επιτυγχάνει τους σκοπούς του .
Ο Κλάους Γιούργκεν Μύλλερ ( Klaus-Jürgen Müller ) ισχυρίστηκε ότι ο όρος Widerstand θα έπρεπε να χρησιμοποιείται μόνο γι ' αυτούς που είχαν τη θέληση να υπερβούν το σύστημα και ότι η έννοια Resistenz του Μπρόζατ θόλωνε αρκετά τα νερά μιλώντας για κοινωνική ασυλία απέναντι στο καθεστώς .
Μια πιο συμπαθητική εκτίμηση της έννοιας Resistenz προήλθε από τους Μάνφρεντ Μέσσερσμιτ ( Manfred Messerschmidt ) και Χάιντς Μπόμπεραχ ( Heinz Boberach ) , οι οποίοι θεώρησαν ότι η έννοια της Widerstand θα έπρεπε να ορίζεται από την οπτική γωνία του κράτους των Ναζί και οποιαδήποτε δραστηριότητα ήταν αντίθετη στη θέληση του καθεστώτος , όπως το άκουσμα τζαζ μουσικής , θα έπρεπε να θεωρείται μια μορφή αντίστασης ( Widerstand ) .
Κατά τη διάρκεια της διαμάχης των ιστορικών μεταξύ 1986 και 1988 , ο Μπρόζατ επέκρινε ξανά με σφοδρότητα τις απόψεις και την εργασία του Νόλτε .
Σε δοκίμιο που δημοσίευσε στην φιλελεύθερη Die Zeit στις 3 Οκτωβρίου 1986 , επιτέθηκε στον Νόλτε για τους απεχθείς ισχυρισμούς του ότι το ναζιστικό καθεστώς κατά κάποιον τρόπο αναγκάστηκε να προχωρήσει στο Ολοκαύτωμα από φόβο για τη Σοβιετική Ένωση .
Ως σοσιαλιστής , ο Μπρόζατ πολέμησε προσπάθειες που προωθούσαν μια λιγότερο ακραία εικόνα της ναζιστικής περιόδου . Έτσι , κατά τη διάρκεια της διαμάχης των ιστορικών , ισχυρίστηκε ότι ο Άντρεας Χιλγκρούμπερ ( Andreas Hillgruber ) είχε φτάσει κοντά στο να γίνει απολογητής των Ναζί , ενώ ο Νόλτε ήταν ήδη ένας .
Σχετικά με τον ισχυρισμό του Νόλτε ότι ο Χαΐμ Βάιτσμαν ( Chaim Weizmann ) κήρυξε πόλεμο στη Γερμανία το 1939 εκ μέρους του εβραϊκού κόσμου , ο Μπρόζατ έγραψε ότι η επιστολή του Βάισμαν στον Νέβιλ Τσάμπερλεν ( Neville Chamberlain ) , στην οποία υποσχόταν την υποστήριξη της `` Εβραϊκής Οργάνωσης για το Ισραήλ '' ( Jewish Agency for Israel ) στον Β΄ Παγκόσμιο Πόλεμο , δεν ήταν κήρυξη πολέμου ούτε ο Βάιτσμαν είχε τη νόμιμη εξουσία να κηρύξει πόλεμο σε οποιονδήποτε .
Αυτά τα γεγονότα , σχολίασε ο Μπρόζατ , μπορούν να παραγνωρίζονται από έναν δεξιό δημοσιολόγο με αμφίβολο μορφωτικό υπόβαθρο , αλλά όχι από τον καθηγητή Ερνστ Νόλτε .
Κατηγόρησε , εξάλλου , τον Μίχαελ Στύρμερ ( Michael Stürmer ) ότι επιχειρούσε να δημιουργήσει ένα `` υποκατάστατο θρησκείας '' στη γερμανική ιστορία , την οποία ο Μπρόζατ θεωρούσε πιο κατάλληλη για την προνεωτερική περίοδο παρά για το 1986 . Έγραψε , επίσης , ότι `` Εδώ χωρίζονται οι δρόμοι '' και υποστήριξε ότι κανένας ιστορικός με αυτοσεβασμό δεν θα μπορούσε να συνδεθεί ο ίδιος με την προσπάθεια να αποσείσει την καταισχύνη από τους Γερμανούς .
Ο Μπρόζατ τέλειωσε το δοκίμιό του με την παρατήρηση ότι `` πρέπει να υπάρχει αντίσταση απέναντι σε τέτοιες διαστρεβλώσεις της γερμανικής ιστορίας , για να διασφαλίσουμε στον γερμανικό λαό ένα καλύτερο μέλλον '' .
Ο Μπρόζατ έγινε γνωστός για το επιχείρημα που διατύπωσε σε ένα δοκίμιο το 1985 , ότι δηλαδή η Ναζιστική Γερμανία θα έπρεπε να αντιμετωπίζεται ως μια `` κανονική '' περίοδος της ιστορίας .
Η επίκληση του για `` ιστορικοποίηση '' της μεταχείρισης της Ναζιστικής Γερμανίας ήταν αμφιλεγόμενη , καθώς ο Μπρόζατ ζήτησε από τους ιστορικούς να σταματήσουν να κρίνουν την περίοδο με εντελώς ηθικιστική διάθεση και να υιοθετήσουν , αντίθετα , μια επιστημονική , απαθή ανάλυση , όπως θα έκαναν για τη μελέτη οποιασδήποτε περιόδου .
Για τον Μπρόζατ , επειδή οι ιστορικοί δεν αντιμετώπισαν τη ναζιστική περίοδο με τον ίδιο τρόπο με τον οποίο αντιμετωπίζουν άλλες περιόδους , αυτή η διάσταση μεταξύ του ιστορικού και του θέματός του/της είχε ως αποτέλεσμα η πρώτη να θεωρείται σαν `` νήσος ανωμαλίας '' .
Η ναζιστική περίοδος υπήρξε ένα κεφάλαιο της γερμανικής ιστορίας και οι ιστορικοί ήταν ανάγκη να σταματήσουν να την μεταχειρίζονται σαν το απόλυτο κακό , χωρίς καμία σύνδεση με ό , τι προηγήθηκε και ακολούθησε .
Κατά την άποψή του , η απομόνωση της ναζιστικής περιόδου από την υπόλοιπη γερμανική ιστορία έπρεπε να τελειώσει .
Ο Μπρόζατ επιδίωξε την `` κανονικοποίηση '' της περιόδου των Ναζί εστιάζοντας στην προσέγγιση της καθημερινής ζωής ( Alltagsgeschichte ) που αναδεικνύει σκιές του γκρι , δηλαδή και την κανονικότητα της καθημερινής ζωής και τη βαρβαρότητα του καθεστώτος .
Ζήτησε , επίσης , το τέλος της τελεολογικής προσέγγισης που είδε το Άουσβιτς ως το αποκορύφωμα του ναζιστικού καθεστώτος .
Ο ίδιος , αντίθετα , έστρεψε την προσοχή του στο γεγονός ότι για τους περισσότερους Γερμανούς το Ολοκαύτωμα είχε περιθωριακό ενδιαφέρον στη ναζιστική περίοδο και απέκτησε το εικονικό στάτους του ως το υπέρτατο σύμβολο του κακού και της βαρβαρότητας μόνο μετά το 1945 . Έτσι , παρότρυνε τους ιστορικούς να σταματήσουν την αντίστιξη άσπρου και μαύρου μεταξύ των `` κακών '' Ναζί και των `` καλών '' Αντι-Ναζί στη γερμανική κοινωνία και έκανε χρήση μιας πιο `` ρεαλιστικής '' προσέγγισης , εντοπίζοντας τις σκιές του γκρι στη γερμανική κοινωνία .
Σαν παράδειγμα των `` σκιών του γκρι '' , ο Μπρόζατ υπέδειξε ότι ο άνθρωπος που προοριζόταν να υπηρετήσει ως νέος καγκελάριος της Γερμανίας , αν είχε επιτυχία η συνωμοσία της 20ης Ιουλίου , ο Καρλ Φρίντριχ Γκέρντελερ ( Carl Friedrich Goerdeler ) , ήταν αντισημίτης .
Επιπροσθέτως , παρατήρησε ότι η απλουστευτική αντίθεση μεταξύ απόλυτα `` καλών '' Αντι-Ναζί vs απόλυτα `` κακών '' Ναζί οδήγησε τους ιστορικούς να αγνοήσουν τον αντισημιτισμό του Goerdeler , για να κρατήσουν τα στρατόπεδα του καλού και του κακού καθαρά . Ήθελε , λοιπόν , μια ιστορία που θα επέτρεπε τη διάκριση των λεπτών αποχρώσεων και βαθμών συμφωνίας μεταξύ Αντι-Ναζί και Ναζί και ιστορικούς που θα μπορούσαν να δεχθούν ότι κάποιος ήταν δυνατό να είναι ταυτόχρονα Αντι-Ναζί και αντισημίτης . Άποψη του Μπρόζατ ήταν ότι το γερμανικό παρελθόν θα έπρεπε να αντιμετωπίζεται με μια αντίληψη μακράς διάρκειας και η ναζιστική περίοδος να θεωρείται στάδιο της ευρύτερης γερμανικής ιστορίας και όχι περίοδος ανωμαλίας που δεν έχει σχέση με το πριν και το μετά . Έγραψε , επίσης , ότι δεν υπηρέτησαν την απάνθρωπη και δικτατορική κυριαρχία του καθεστώτος όλες οι σημαντικές ιστορικά εξελίξεις που συνέβησαν κατά τη διάρκεια της ναζιστικής περιόδου και ζήτησε από τους ιστορικούς μια πιο πλατιά ματιά σ ' αυτήν .
Σαν παράδειγμα της προσέγγισής του χρησιμοποίησε το `` Σχέδιο Λέι '' , το οποίο κατά την άποψή του ήταν μια μεγάλης κλίμακας μεταρρύθμιση του συστήματος κοινωνικής ασφάλισης που προτάθηκε από το Γερμανικό Μέτωπο Εργασίας ( DAF ) το 1940 και είχε χτυπητές ομοιότητες με το βρετανικό `` Σχέδιο Μπέβεριτζ '' ( Beveridge Plan ) του 1943 ( αν και το γερμανικό ήταν εφαρμόσιμο μόνο σε όσους είχαν ταξινομηθεί στους `` Αρείους '' ) .
Μια τέτοια συγκριτική προσέγγιση θα τοποθετούσε τη ναζιστική περίοδο σ ' ένα ευρύτερο ευρωπαϊκό και γερμανικό πλαίσιο αναφοράς , σύμφωνα με τον ισχυρισμό του , αν ληφθεί υπόψη ότι το γερμανικό σχέδιο του 1940 υπήρξε με πολλούς τρόπους πρόδρομος του δυτικογερμανικού σχεδίου κοινωνικής ασφάλισης του 1957 , με χαρακτηριστικά όπως οι εγγυημένες από το κράτος συντάξεις , καταχωρημένες στο επίπεδο του ακαθάριστου εθνικού προϊόντος ( πράγμα που δεν αποτέλεσε έκπληξη , δεδομένου ότι πολλοί άνθρωποι είχαν εργασθεί και στα δύο σχέδια ) Ο Μπρόζατ επιζήτησε την `` κανονικοποίηση '' της ιστορικής κατανόησης της ναζιστικής περιόδου με λεπτομερή γνώση που βασίζεται σε εμπειρική έρευνα και δεν έχει σχέση με την ηθική καταδίκη της περιόδου Βασισμένος στην εργασία του πάνω στην ιστορία της καθημερινής ζωής ( Alltagsgeschichte ) και στη φονξιοναλιστική κατανόηση που ο ίδιος είχε για τη ναζιστική περίοδο , κατάλαβε ότι θα έπρεπε να αποδίδεται ιδιαίτερη προσοχή στην `` κανονικότητα '' της καθημερινής ζωής των περισσότερων ανθρώπων στη Ναζιστική Γερμανία και στο πώς αυτή συνυπήρχε με τη βαρβαρότητα του καθεστώτος .
Σε απάντηση της επίκλησης του Μπρόζατ για ιστορικοποίηση του Εθνικοσοσιαλισμού , ο ιστορικός Ράινερ Τσίτελμαν ( Rainer Zitelmann ) υποστήριξε ότι η `` ιστορικοποίηση '' του Μπρόζατ αποτελούσε μια γόνιμη προσέγγιση , με το επιχείρημα ότι , όπως καθετί δεν ήταν κακό στη Σοβιετική Ένωση , δεν ήταν καθετί βδελυρό και στη Ναζιστική Γερμανία .
Αντιθέτως , το ναζιστικό καθεστώς πραγματοποίησε πολλές επιτυχημένες κοινωνικές μεταρρυθμίσεις .
Ο Αμερικανός ιστορικός Γκάβριελ Ντέιβιντ Ρόζενφελντ ( Gavriel David Rosenfeld ) έγραψε σχετικά με την επίκληση για `` ιστορικοποίηση '' του Μπρόζατ : `` Στη δεκαετία του 1980 , ο Γερμανός ιστορικός Μάρτιν Μπρόζατ εξέφρασε τη γνωστή διαφωνία του με τις απόλυτα ηθικές αναλύσεις του Γ΄ Ράιχ , με το επιχείρημα ότι αυτές ενστερνίζονταν μια προοπτική μαύρου-άσπρου που χάραζε μια άκαμπτη διχοτομία μεταξύ αυτουργών και θυμάτων , επισκίαζε την πολυπλοκότητα της ιστορικής πραγματικότητας , εξαιρούσε το Γ΄ Ράιχ από τους καθιερωμένους τρόπους ιστορικής ανάλυσης ( όπως είναι η εμπαθητική αντίληψη για τους ίδιους τους ιστορικούς δράστες ) και εμπόδισε την ενσωμάτωσή του στο ευρύ πλαίσιο της γερμανικής ιστορίας .
Την ίδια στιγμή , μια εντελώς ηθικιστική προσέγγιση διατρέχει τον κίνδυνο μυθοποίησης της ιστορίας και μετασχηματισμού της σε μια συλλογή από ηθικά δεοντολογικά μαθήματα που , με το πέρασμα του χρόνου , μπορούν εύκολα να ξεθωριάσουν και να σταματήσουν να έχουν ευρεία απήχηση στην κοινωνία .