Στην Ελλάδα απαντά κυρίως το υποείδος Phoenicurus ochruros gibraltariensis ( J.
F.
Gmelin , 1789 ) , αλλά στα νησιά του ανατολικού Αιγαίου υπάρχει πιθανότατα και το μικρασιατικό υποείδος Phoenicurus ochruros ochruros ( S.
G Gmelin , 1774 ) .
Η επιστημονική ονομασία του γένους Phoenicurus , είναι ελληνική , προέρχεται από τις επιμέρους λέξεις φοίνιξ + ουρά και , σημαίνει « αυτός που έχει πορφυρή ουρά » , με σαφή αναφορά στο χρώμα της συγκεκριμένης περιοχής του πτηνού .
Η λέξη φοίνιξ συνδέεται με το επίθετο φοινός « κόκκινος » και , μπορεί να ερμηνευτεί ως παράγωγο του επιθέτου αυτού με το σπάνιο επίθημα -ιξ , -ικος ( πρβλ . κίλ-ιξ , πέρδ-ιξ ) .
Η ονομασία του είδους παραπέμπει στο « ωχρό » χρώμα της ουράς του , σε αντιπαράθεση με την πιο λαμπερόχρωμη ουρά του Κοκκινούρη .
Το είδος περιγράφηκε από τον Γκμέλιν , το 1774 , ως Motacilla ochruros .
Η ταξινομική του πτηνού εμφανίζει κάποια προβλήματα , με ορισμένα υποείδη που , κάποιοι ερευνητές τα θεωρούν ξεχωριστά taxa , ενώ κάποιοι άλλοι όχι .
Το είδος ανήκει σε έναν ευρασιατικό κλάδο που , περιλαμβάνει επίσης τα είδη P. auroreus , P. hodgsoni , P. erythrogastrus και , ίσως , το P. alaschanicus .
Οι πρόγονοί τους απέκλιναν περίπου 3 εκ . χρόνια πριν ( Πλειόκαινο ) και εξαπλώθηκαν σε μεγάλο μέρος της Ευρασίας πριν από 1,5 εκ . χρόνια , περίπου .
Οι παλαιότεροι πρόγονοι του είδους φαίνεται να ήσαν κοινοί με εκείνους του κοκκινούρη ( Phoenicurus phoenicurus ) , με τον διαχωρισμό να πραγματοποιείται περίπου 3 εκατ . χρόνια πριν , στην Πιατσέντσια Εποχή του Πλειόκαινου .
Θεωρητικά , σε γενικές γραμμές , ο καρβουνιάρης και ο κοκκινούρης , μπορούν να αλληλοϋπάρχουν και να διασταυρώνονται , σχηματίζοντας υγιή και γόνιμα υβρίδια , ωστόσο διαχωρίζονται από διαφορετική συμπεριφορά και οικολογικές προϋποθέσεις , γι ’ αυτό σπάνια εμφανίζονται στη φύση .
Τα υποείδη διαφέρουν κυρίως στα χρώματα του κάτω μέρους των ενήλικων αρσενικών και , μπορούν να χωριστούν σε τρεις μεγάλες ομάδες , ανάλογα με τη μορφολογία , βιογεωγραφία και τη β ακολουθία χρωμοσωμικών δεδομένων ( βλ .
Γεωγραφική κατανομή ) : Ο καρβουνιάρης είναι μερικώς μεταναστευτικό είδος με κατανομή σε περιοχές του Παλαιού Κόσμου , ιδιαίτερα στην ευρωπαϊκή και την ασιατική ήπειρο και , λιγότερο στην αφρικανική .
Ωστόσο , δεν έχει την ευρεία γεωγραφική εξάπλωση του κοκκινούρη , ούτε τις μεταναστευτικές του επιδόσεις .
Τα ανατολικά όρια της επικρατείας του , βρίσκονται στην Κίνα , περίπου στις 111° , και τα βόρεια στο ύψος του ποταμού Γενισέι , στις 52° περίπου .
Στην ευρωαφρικανική περιοχή , τα δυτικά όρια βρίσκονται στον Άτλαντα στο Μαρόκο και τα ανατολικά φθάνουν μέχρι την Εγγύς Ανατολή .
Σημειωτέον ότι , μόνον από τα μέσα του 18ου αιώνα , το είδος έχει εξαπλωθεί στις ορεινές και πεδινές περιοχές της Ευρώπης προς τα βόρεια , μια έκταση περίπου 1,6 εκατομμυρίων τετραγωνικών χιλιομέτρων .
Το βόρειο όριο των περιοχών κατανομής στην Ευρώπη σήμερα , βρίσκεται στις 65° βορείου γεωγραφικού πλάτους , με πληθυσμούς στη Ν.
Αγγλία , Ν.
Σουηδία , Λετονία , και από το 1966 και στη ΝΔ .
Φινλανδία .
Επέκταση της κατανομής στις πεδινές περιοχές της Ευρώπης έχει , επίσης , συμβεί στα τελευταία χρόνια , με νέες τοποθεσίες στην Κ.
Φινλανδία και στα πεδινά του Βόλγα στο Καζάν .
Ωστόσο , η πυκνότητα του πληθυσμού είναι σημαντικά υψηλότερη στις ορεινές περιοχές απ ’ ό , τι στις πεδινές .
Πηγές : ( σημ . με έντονα γράμματα τα υποείδη που απαντούν στον ελλαδικό χώρο ) Ο καρβουνιάρης είναι οψέ μεταναστευτικό πτηνό μικρών σχετικά αποστάσεων .
Τα υποείδη της δυτικής επικράτειας μεταναστεύουν στη Β.
Αφρική , στο ύψος περίπου της ισοθερμικής των 7,5-10 βαθμών κατά τον Ιανουάριο , δηλ . στο ύψος περίπου της χερσονήσου Σινά .
Η φθινοπωρινή αποδημία των κεντροευρωπαϊκών πληθυσμών ξεκινάει από τα τέλη Σεπτεμβρίου , με κορύφωση στο δεύτερο δεκαπενθήμερο του Οκτωβρίου ενώ , σπάνια , μπορεί να επεκταθεί μέχρι το Νοέμβριο , αν και έχουν παρατηρηθεί άτομα που διαχειμάζουν στις περιοχές αναπαραγωγής ( πιθανόν λόγω ήπιων χειμώνων ) .
Η επιστροφή αρχίζει από τον Ιανουάριο , με τα πρώτα πουλιά να ζευγαρώνουν στα τέλη Φεβρουαρίου στις περιοχές φωλιάσματος .
Η κορύφωση της ανοιξιάτικης μετανάστευσης είναι στα τέλη Μαρτίου , αλλά στην Α. και Β.9 * Ευρώπη μπορεί να επεκταθεί μέχρι τις αρχές Ιουνίου .
Δεν είναι ακόμη ξεκάθαρο το , εάν τα πουλιά ταξιδεύουν την ημέρα ή τη νύχτα .
Από τη μία πλευρά , εκείνα σε αιχμαλωσία φαίνεται -το φθινόπωρο- , να προτιμάνε την νυκτερινή αποδημία , από την άλλη στα όρη του Γιούρα ( Jura ) και άλλα αλπικά περάσματα , να μετακινούνται κυρίως κατά τη διάρκεια της ημέρας .
Υπάρχει η άποψη ότι , στην αρχική φάση , οι καρβουνιάρηδες ταξιδεύουν κατά τη διάρκεια της ημέρας και αφιερώνουν πολύ χρόνο για το κυνήγι .
Ωστόσο αργότερα , όταν μεγάλες αποστάσεις πρέπει να καλυφθούν , μετακινούνται κατά τη διάρκεια της νύχτας -όπως και άλλα εντομοφάγα μεταναστευτικά πουλιά - και αναπαύονται κατά τη διάρκεια της ημέρας , ιδιαίτερα σε περιοχές πλούσιες σε έντομα .
Τυχαίοι , περιπλανώμενοι επισκέπτες έχουν αναφερθεί μεταξύ άλλων από την Ισλανδία και τις Φερόες , τη Σενεγάλη , το Μάλι και το Τσαντ , την Ιαπωνία , την Κορέα , το Χονγκ Κονγκ και την Ταϊβάν .
Στην Ελλάδα , ο καρβουνιάρης απαντά τόσο ως μόνιμο αναπαραγόμενο είδος , όσο και ως χειμερινός και μεταναστευτικός επισκέπτης σε όλη την επικράτεια .
Ο καρβουνιάρης είναι είδος που μπορεί να παρατηρηθεί από το επίπεδο της θάλασσας μέχρι τις ορεινές περιοχές , ακόμη και στο επίπεδο της αλπικής ζώνης .
Τα κύρια ενδιαιτήματά του περιλαμβάνουν ευρύ φάσμα τόσο ξηρών , όσο και υγρών βραχωδών περιοχών , αλλά απαντά και σε ανθρωπογενή περιβάλλοντα .
Κοινό στοιχείο σε όλα τα αναπαραγωγικά οικοσυστήματα είναι , οι ανοικτές , καθαρές εκτάσεις που χαρακτηρίζονται από την απουσία υψηλής και πυκνής βλάστησης .
Ωστόσο , τα ενδιαιτήματα αυτά πρέπει να έχουν κάποιες πέτρες ή ογκολίθους ( blocks ) , στοιχεία σημαντικά για το φώλιασμα και την επισκόπηση του περιβάλλοντος χώρου .
Οι κλιματολογικές και ορεογραφικές συνθήκες των πρωτογενών οικοτόπων μπορεί να διαφέρουν σημαντικά .
Για παράδειγμα , στη Μογγολία μπορεί να συχνάζει σε περιοχές με ήπια , αραιή βλάστηση , βουνοπλαγιές και λόφους καλυμμένους με χαλίκια , απότομα φαράγγια σε παρακείμενα ψηλά βουνά , ενώ στα Ιμαλάια σε ημιερημικές , ξηρές ηπειρωτικές κοιλάδες και , στην Ευρώπη , σε βραχώδεις ψηλές εξάρσεις και σε παγετωνικούς ογκόλιθους των Άλπεων .
Μπορεί να φθάσει μέχρι και στα 3200 μέτρα στις Άλπεις , ενώ στα Ιμαλάια στα 5700 μέτρα , περίπου .
Το φάσμα των μη αναπαραγωγικών οικοτόπων , που κατοικούνται από τον καρβουνιάρη είναι εξαιρετικά μεγάλο , αν και η σύνδεση με το κύριο ενδιαίτημα δεν είναι πάντα προφανής . Ένας βασικός παράγοντας σε αυτούς τους οικοτόπους είναι η ύπαρξη τουλάχιστον κάποιας ή κάποιων περιοχών με χαμηλή βλάστηση , οι οποίες κατά προτίμηση χρησιμοποιούνται για το κυνήγι .
Σε όλες τις περιπτώσεις και , παρά το ευρύ φάσμα των ενδιαιτημάτων του , το είδος είναι πολύ ευαίσθητο στις διάφορες οχλήσεις .
Ωστόσο , υπάρχουν πολλές περιπτώσεις ενδιαιτημάτων εντός ή πλησίον οικισμών .
Παραδείγματα είναι τα λατομεία , κατασκευές στήριξης αμπελιών σε αμπελώνες , εμπορικές και βιομηχανικές εγκαταστάσεις .
Στην Ευρώπη , οι οικισμοί είναι πιθανόν να αποτελέσουν μελλοντικά , το 90 % των συνολικών ενδιαιτημάτων , ενώ ήδη στο Ηνωμένο Βασίλειο , αυτό τείνει να γίνει πλέον κανόνας .
Μετά την περίοδο αναπαραγωγής και , κατά τη διάρκεια της μετανάστευσης , προτιμώνται ως τόποι ανάπαυλας μεγάλες ανοικτές εκτάσεις , όπως καλλιεργημένα ή χέρσα χωράφια , ενώ ιδιαίτερα δημοφιλείς είναι οι παραποτάμιες όχθες , ιδιαίτερα σε άσχημες καιρικές συνθήκες .
Οι καλαμιώνες και τα έλη , ωστόσο , φαίνεται να αποφεύγονται , παρά την αφθονία τροφής που παρέχουν και , τον ημι-ανοικτό χαρακτήρα τους .
Στην Ελλάδα , απαντά σε λόφους με πέτρες ή βράχια , βουνοπλαγιές , κήπους , δενδροφυτείες , αγρούς , πεδινές , δασικές και θαμνώδεις εκτάσεις και όχθες ποταμών . Όπως και ο -συγγενικός με αυτόν- κοκκινούρης , ο καρβουνιάρης , είναι πτηνό που παρουσιάζει έντονο φυλετικό διμορφισμό στο αναπαραγωγικό του πτέρωμα .
Το αρσενικό ξεχωρίζει εύκολα από τον χαρακτηριστικό χρωματισμό του , ενώ τα θηλυκά και τα νεαρά άτομα είναι πιο « θαμπά » και μοιάζουν αρκετά με μικρά αηδόνια , σε κάποιον μη έμπειρο παρατηρητή .
Το αναπαραγόμενο αρσενικό έχει γκριζόμαυρο κεφάλι , ράχη και στήθος ( διαφορά από τον κοκκινούρη ) που , σε συνδυασμό με τη λαμπερή πορτοκαλοκόκκινη ουρά , είναι εύκολα αναγνωρίσιμο στο πεδίο . Έχει μαύρο μέτωπο αλλά , μερικές φορές , με ένα λευκό σημάδι στο πάνω μέρος του , μαύρο πηγούνι και λάρυγγα , ενώ το κάτω μέρος είναι ανοικτοτεφρόχρωμο .
Η άνω επιφάνεια των πτερύγων είναι σκούρα γκριζοκαφέ , με λευκωπές περιοχές κυρίως στα δευτερεύοντα ερετικά φτερά , εμφανείς κατά την πτήση , ενώ όταν το πουλί κάθεται διακρίνονται δύσκολα . Όσο μεγαλύτερο σε ηλικία είναι το πουλί , τόσο πιο μεγάλη είναι αυτή η λευκόχρωμη επιφάνεια .
Το ουροπύγιο και όλη σχεδόν η ουρά είναι λαμπερά πορτοκαλοκόκκινα ( τα δύο κεντρικά πηδαλιώδη φτερά είναι σκούρα σταχτοκαφέ ) .
Πάντως , στο μη αναπαραγωγικό πτέρωμα , τα αρσενικά χάνουν αυτά τα λαμπερά χαρακτηριστικά και είναι πολύ πιο « θαμπά » σε χρώματα , αλλά σε κάθε περίπτωση είναι πιο μαυριδερά από τα θηλυκά .
Τα θηλυκά έχουν , σε όλες τις εποχές , καφετί ομοιόμορφο πτέρωμα με πιο αχνές περιοχές , ιδιαίτερα στο στήθος , ενώ δεν διαθέτουν το μαύρο χρώμα στο πρόσωπο και στο σαγόνι του αρσενικού , αντίθετα , αυτές οι περιοχές έχουν τεφρόλευκο χρώμα .
Πάντως , σε γενικές γραμμές , είναι πιο σκουρόχρωμα από τα θηλυκά του κοκκινούρη .
Τα νεαρά άτομα μοιάζουν με τα θηλυκά , αλλά είναι πολύ δύσκολο να προσδιοριστούν με βάση , μόνον , τα μορφολογικά χαρακτηριστικά του πτερώματός τους και , μοιάζουν με τα μικρά του κοκκινολαίμη .
Το ράμφος είναι καφετί-μαύρο , σχετικά μακρύ και φέρει στη βάση του μακριές σμήριγγες , ενώ οι -αρκετά μεγάλοι- ταρσοί έχουν μαύρο χρώμα .
Οι οφθαλμοί φέρουν έναν αρκετά δυσδιάκριτο λευκό δακτύλιο στην περιφέρειά τους .
Η διατροφή του καρβουνιάρη αποτελείται κυρίως από μικρά ασπόνδυλα , αλλά και φυτική ύλη , ιδιαίτερα από σωροκάρπια ( berries ) .
Το φάσμα των θηραμάτων ποικίλλει και , περιλαμβάνει περισσότερες από 50 οικογένειες εντόμων , αραχνοειδών -αράχνες και αραχνίδια ( φαλάγγια ) - καθώς και διάφορα άλλα είδη , ιδιαίτερα αρθρόποδα εδάφους και σαλιγκάρια .
Το μέγεθος του θηράματος είναι 2-8 χιλιοστά , ενώ συλλαμβάνονται περιστασιακά κάμπιες και γεωσκώληκες , τα οποία μπορεί να είναι μέχρι και 16 εκατοστά .
Τέτοια μεγάλα θηράματα , συνήθως διαμελίζονται σε μικρότερα κομμάτια πριν την κατανάλωση ή για να τραφούν οι νεοσσοί .
Το πεπτικό σύστημα του πτηνού δείχνει προσαρμογές ανάλογα με τη διατροφή του εκάστοτε ατόμου .
Το , εάν τα σωροκάρπια έχουν ιδιαίτερη φυσιολογική σημασία ή μπορούν να αξιοποιηθούν μόνον ευκαιριακά , είναι θέμα αμφιλεγόμενο .
Ο καρβουνιάρης είναι κυρίως κυνηγός που « στήνει καρτέρι » .
Συνήθως καραδοκεί για το θήραμα από υψηλές θέσεις ( perching ) , όπως πέτρες , βράχους , πασσάλους ή οροφές , σπάνια από θάμνους ή δέντρα .
Η θήρευση επιτυγχάνεται με κατακόρυφες επιθέσεις , αλλάζοντας την κατεύθυνσή του εάν χρειαστεί .
Η απόσταση από το θήραμα όταν επιτίθεται είναι συνήθως μεταξύ δύο και τριών μέτρων , αλλά μπορεί επίσης να φθάνει και τα δέκα μέτρα .
Τα ιπτάμενα έντομα συλλαμβάνονται στον αέρα , αλλά το συγκεκριμένο κυνήγι έχει δευτερεύοντα χαρακτήρα .
Εναλλακτικά , περιμένει το θήραμα απευθείας στο έδαφος .
Για το σκοπό αυτό , είναι καλά προσαρμοσμένο να τρέχει μεγάλες αποστάσεις με τα ισομήκη δάκτυλα των ποδιών του , ενώ μπορεί να κάνει μικρά άλματα , αλλά σπανίως συνεχόμενα .
Οι καρβουνιάρηδες δεν είναι , γενικά , κοινωνικά πτηνά και αρέσκονται να κινούνται και να κυνηγούν μοναχικά , εκτός από τη μεταναστευτική περίοδο που συγκεντρώνονται σε ομάδες , αν και ακόμη και τότε , απαιτούν κάποιο ζωτικό χώρο .
Στην Κ.
Ευρώπη , στην αναπαραγωγική περίοδο από το Μάρτιο έως τον Ιούνιο , συνηθίζουν να κελαηδάνε δύο ώρες πριν από την ανατολή του ηλίου . Έτσι , μαζί με τα κοτσύφια , αποτελούν τα πουλιά που ξεκινάνε το κελάηδημα πολύ νωρίς το πρωί και , τραγουδάνε μέχρι αργά το βράδυ , με μικρά μόνο διαλείμματα .
Κάποιες φορές , μάλιστα , ακούγονται και κατά τη διάρκεια της νύκτας , ενώ υπάρχουν αναφορές για νυκτερινό κυνήγι εντόμων , στο φώς των λαμπτήρων που φωτίζουν τους δρόμους των πόλεων .
Ειδικά κατά την αλλαγή πτερώματος ( moulting ) βλέπει κανείς τα πουλιά να κάθονται αρκετή ώρα στον ήλιο , ενώ είναι σπάνια τα υδατόλουτρα και , ακόμη σπανιότερα τα αμμόλουτρα σε σωρούς χώματος .
Ο καρβουνιάρης ωριμάζει σεξουαλικά ήδη στο τέλος του πρώτου έτους της ζωής του και , είναι κατά κύριο λόγο , μονογαμικό πτηνό , με τα ίδια ζευγάρια να επιχειρούν και πάλι το επόμενο έτος να μεγαλώσουν τα μικρά τους , μαζί .
Ωστόσο , έχουν παρατηρηθεί αρκετές περιπτώσεις διγυνίας , οπότε το αρσενικό -μόνο υπό πολύ ευνοϊκές συνθήκες- , να προσπαθεί να ζευγαρώσει με δύο θηλυκά .
Σε πολλά μέρη της Ν. και Κ.
Ευρώπης , έχουν παρατηρηθεί δύο ή και τρεις γέννες ( broods ) , μέσα στην ίδια αναπαραγωγική περίοδο .
Λόγω της ασύγχρονης άφιξης στη περιοχή αναπαραγωγής , συμβαίνει χρονική επικάλυψη μεταξύ της πρώτης και δεύτερης γέννας εντός μεμονωμένων πληθυσμών .
Η συχνότητα της δεύτερης γέννας ποικίλλει ανάλογα με το υψόμετρο και το γεωγραφικό πλάτος .
Επιπλέον , τα γηραιότερα αρσενικά έχουν περισσότερες πιθανότητες για δεύτερη γέννα από τα μικρότερα σε ηλικία πτηνά .
Τα θηλυκά στην Κ.
Ευρώπη καταφθάνουν λίγες ημέρες έως και δύο εβδομάδες αργότερα από τα αρσενικά στην περιοχή αναπαραγωγής και , περιφέρονται αρκετές ημέρες χωρίς να διαλέγουν ταίρι , αλλά συλλέγουν πληροφορίες σχετικά με την κατάσταση των ιδιοτήτων του εδάφους και των πιθανών συντρόφων τους .
Κοινή επιθεώρηση των πιθανών φωλιών είναι , επίσης , μέσα στην προετοιμασία για τις διαδικασίες ζευγαρώματος που ακολουθούν .
Η περίοδος αναπαραγωγής των καρβουνιάρηδων ξεκινάει συνήθως τον Απρίλιο , από τις αρχές μέχρι τα τέλη του και , εξαρτάται από το γεωγραφικό πλάτος της περιοχής φωλιάσματος .
Προτιμώνται θέσεις που μπορούν να προσφέρουν τρύπες σε βράχους ή κάτι ανάλογο όπως , γκρεμοί , γείσα βράχων , παλαιοί τοίχοι κοντά σε κήπους , οπωρώνες , αγροί και αμπελώνες .
Επίσης χρησιμοποιούνται ερείπια , το εσωτερικό εγκαταλελειμμένων κτηρίων και κουφάλες δένδρων .
Μπορεί να χρησιμοποιηθούν και τεχνητά κατασκευασμένες φωλιές , ιδιαίτερα στα αστικά πάρκα των βορειοευρωπαϊκών χωρών , αλλά γενικά δεν προτιμώνται .
Η φωλιά κατασκευάζεται από το θηλυκό και , είναι μια μάλλον ογκώδης , στέρεη και σχετικά βαθιά κατασκευή που αποτελείται κυρίως από ξερά κλαδιά , βλαστούς και βρύα , ενώ σπανιότερα χρησιμοποιούνται φτερά , ή χαρτί .
Το εσωτερικό επιστρώνεται κυρίως με τρίχες , μαλλί και φτερά .