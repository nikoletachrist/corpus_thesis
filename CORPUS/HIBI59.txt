Το Συνοδικόν του Τσάρου Μπορίλ , που συντάχθηκε το 1211 , αναφέρεται σε αυτόν ως `` Θεόδωρο , που ονομάζεται Πέτρος '' , αποδεικνύοντας ότι Θεόδωρος ήταν το αρχικό όνομα του .
Σύμφωνα με μια ευρέως διαδεδομένη θεωρία άλλαξε το όνομά του όταν στέφθηκε αυτοκράτορας , πιθανότατα σε ανάμνηση του Πέτρου Α΄ της Βουλγαρίας που είχε αγιοποιηθεί στις αρχές του 11ου αιώνα .
Ο ιστορικός Aλεξάντρου Ματζεάρου αναφέρει ότι ο Θεόδωρος πρέπει να υιοθέτησε το νέο όνομα σε σχέση με δύο ηγέτες αντιβυζαντινών εξεγέρσεων του 11ου αιώνα , του Πέτρου Δελεάνου και του Πέτρου Κωνσταντίνου Μποντίν , και όχι με τον Πέτρο Α΄ , που προσπάθησε να διατηρήσει την ειρήνη με τη Βυζαντινή Αυτοκρατορία .
Ο Θεόδωρος Βαλσαμών , Πατριάρχης Αντιοχείας , τον αποκάλεσε `` επαναστάτη Σλαβόπετρο '' σε ένα ποίημα .
Δύο χρονικά για τη σταυροφορία του Φρειδερίκου Βαρβαρόσα αναφέρονται σε αυτόν ως `` Kαλόπετρο '' » ( από την ελληνική έκφραση του `` Πέτρος ο Ωραίος '' ) .
Το έτος της γέννησης του Θεόδωρου-Πέτρου είναι άγνωστο . Ήταν κατά τα φαινόμενα ο μεγαλύτερος γιος ενός πλούσιου βοσκού από τα Ορη του Αίμου , σύμφωνα με το Ματζεάρου .
Από την άλλη πλευρά , δεν υπάρχει πηγή που να αναφέρει ότι αυτός ή ο αδελφός του Ασέν είχαν στην κατοχή τους κοπάδια .
Ο Ματζεάρου αναφέρει ότι μπορεί να διεύθυναν μια αυτοκρατορική φάρμα αλόγων , προσθέτοντας ότι τα κτήματά τους ήταν πιθανότατα κοντά στο Τάρνοβο .
Ο ιστορικός Ιβάν Ντουίτσεφ γράφει ότι οι αδελφοί ήταν τοπικοί οπλαρχηγοί στα Ορη του Αίμου .
Ο Θεόδωρος-Πέτρος και οι αδελφοί του αναφέρονται ως Βλάχοι σε πηγές γραμμένες στα τέλη του 12ου και στις αρχές του 13ου αιώνα αλλά η εθνικότητα τους είναι αντικείμενο ακαδημαϊκών συζητήσεων .
Η παρουσία πολλών εθνοτικών ομάδων στα εδάφη νότια του Κάτω Δούναβη το 12ο αιώνα είναι καλά τεκμηριωμένη , έτσι είναι πιθανότερο να ήταν μικτής ( Βλάχικης , Βουλγαρικής και Κουμανικής ) καταγωγής .
Ο Θεόδωρος-Πέτρος και ο Ασέν προσέγγισαν το Βυζαντινό Αυτοκράτορα Ισαάκιο Β΄ Άγγελο κοντά στα Κύψελα στη Θράκη ( σήμερα Ιψαλα στην Τουρκία ) στα τέλη του 1185 .
Ζήτησαν από τον αυτοκράτορα να τους εγγράψει στον αυτοκρατορικό στρατό και να τους χορηγήσει `` με αυτοκρατορικό διάταγμα κάποιο κτήμα που βρισκόταν στην περιοχή του Αίμου , που θα τους απέφερε ένα μικρό εισόδημα '' , σύμφωνα με το Βυζαντινό ιστορικό Νικήτα Χωνιάτη .
Τα λόγια του Χωνιάτη δείχνουν ότι οι αδελφοί ήθελαν να λάβουν την παραχώρηση μιας πρόνοιας ( δηλαδή τα έσοδα από αυτοκρατορική περιουσία σε αντάλλαγμα για στρατιωτική υπηρεσία ) .
Σύμφωνα με μια θεωρία , οι αδελφοί στην πραγματικότητα προσπάθησαν να πείσουν τον αυτοκράτορα να τους κάνει αυτόνομους ηγεμόνες της Μοισίας , επειδή ο Χωνιάτης σημείωσε ότι σε μεταγενέστερο στάδιο της εξέγερσης τους ότι `` δεν ενδιαφέρονταν απλώς να διατηρήσουν τη δική τους περιουσία αλλά να αναλάβουν τον έλεγχο της κυβέρνησης '' της Μοισίας . Όποιο και αν ήταν το αίτημά τους , ο Ισαάκιος Β΄ το απέρριψε .
Τον Ασέν επίσης τον `` χτύπησε στο πρόσωπο και τον επέπληξε για τη θρασύτητά του '' με εντολή του θείου του Ισαάκιου Β΄ , Ιωάννη Δούκα .
Μετά την ταπείνωση τους στα Κύψελα , οι Θεόδωρος-Πέτρος και Ασέν επέστρεψαν στην πατρίδα τους και αποφάσισαν να ξεκινήσουν μια εξέγερση .
Σε ένα πανηγυρικό προς έπαινο του Ισαάκιου Β΄ το 1193 αναφέρεται ότι ο Θεόδωρος-Πέτρος ήταν ο « `` πρώτος που επαναστάτησε '' εναντίον του αυτοκράτορα .
Ο Ματζεάρου σημειώνει ότι ο Μιχαήλ Χωνιάτης περιγράφει το Θεόδωρο-Πέτρο ως `` μισητό και αποστάτη σκλάβο '' , που υποδηλώνει επίσης ότι ήταν ο υποκινητής της εξέγερσης .
Οι αδελφοί γνώριζαν ότι η είσπραξη της έκτακτης εισφοράς ( που είχε επιβληθεί το φθινόπωρο του 1185 ) εξόργισε τον πληθυσμό , ιδιαίτερα στην περιοχή της Αγχιάλου ( σήμερα Πομόριε της Βουλγαρίας ) .
Ωστόσο αρχικά δεν μπορούσαν να προκαλέσουν την εξέγερση του δυσαρεστημένου λαού , γιατί οι συμπατριώτες τους πίστευαν ότι δεν είχαν καμμία τύχη εναντίον των αυτοκρατορικών στρατευμάτων , σύμφωνα με το Χωνιάτη .
Οι Θεόδωρος-Πέτρος και Ασάν αποφάσισαν να επωφεληθούν της αφοσίωσης των Βουλγάρων και των Βλάχων στη λατρεία του Αγίου Δημητρίου για να τους πείσουν να ξεσηκωθούν εναντίον του Βυζαντινού κράτους .
Οι Θεόδωρος-Πέτρος και Ασέν έχτισαν έναν `` οίκος προσευχής '' αφιερωμένο στον άγιο και συγκέντρωσαν Βούλγαρους και Βλάχους προφήτες και προφήτισσες .
Με την καθοδήγηση των αδελφών οι μάντεις ανακοίνωσαν `` στο παραλήρημά τους '' ότι ο Θεός είχε συναινέσει στην εξέγερση εναντίον των Βυζαντινών και ο Αγιος Δημήτριος θα εγκατέλειπε τη Θεσσαλονίκη και `` θα ερχόταν προς αυτούς αρωγός και βοηθός τους '' κατά την επικείμενη εξέγερση .
Αυτή η `` επαγγελματική δουλειά χειραγώγησης '' ήταν αποτελεσματική : όλοι όσοι ήταν παρόντες εντάχθηκαν οικειοθελώς στο κίνημα των αδελφών .
Ο Νικήτας Χωνιάτης , που κατέγραψε τα γεγονότα , δεν κατονόμασε τον τόπο της συγκέντρωσης , αλλά το Τάρνοβο είναι το πιο πιθανό μέρος , σύμφωνα με τις απόψεις των σύγχρονων μελετητών .
Εκμεταλλευόμενοι τον πόλεμο μεταξύ της Βυζαντινής Αυτοκρατορίας και των Νορμανδών της Σικελίας οι εξεγερθέντες εισέβαλαν στη Θράκη και έπεισαν και άλλους να τους ακολουθήσουν .
Ενθαρρύμένος από τις νίκες , ο Θεόδωρος-Πέτρος `` φόρεσε στο κεφάλι του χρυσό στεφάνι και έφτιαξε κόκκινα στιβάνια για να βάλει στα πόδια του '' , διακριτικά που είχαν μόνο οι αυτοκράτορες .
Αν και ο Χωνιάτης δεν ανέφερε ότι ο Θεόδωρος-Πέτρος είχε ήδη προσαγορευθεί αυτοκράτορας , η χρήση των αυτοκρατορικών διακριτικών δείχνει ότι ή είχε ανακηρυχθεί αυτοκράτορας , ή τουλάχιστον διεκδικούσε τον τίτλο .
Ο Ματζεάρου αναφέρει ότι η στέψη πιθανότατα έγινε πριν από το τέλος του 1185 , γιατί ένας ιερέας , ο Βασίλειος , φέρεται να έγινε ο επικεφαλής της αποκαταστημένης Βουλγαρικής Ορθόδοξης Εκκλησίας κατά το έτος αυτό .
Ο Θεόδωρος-Πέτρος πολιόρκησε την Πρεσλάβα , που ήταν η πρωτεύουσα της Α΄ Βουλγαρικής Αυτοκρατορίας , αλλά δεν μπόρεσε να την καταλάβει .
Οι επαναστάτες και πάλι εισέβαλαν στη Θράκη , αρπάζοντας `` πολλούς ελεύθερους [ ανθρώπους ] , πολλά ζώα και ζώα έλξης και αιγοπρόβατα σε όχι μικρό αριθμό '' στις αρχές του 1186 .
Για να εμποδίσει τους στασιαστές από τη διέλευση των ορεινών διαβάσεων ο Ισαάκιος Β ξεκίνησε μια εκστρατεία εναντίον τους , αλλά αυτοί κατέλαβαν `` το τραχύ έδαφος και τα δυσπρόσιτα σημεία '' και αντιστάθηκαν στις επιθέσεις .
Ωστόσο έγινε μια ξαφνική `` μαυρίλα '' ( που σχετίζεται με την ηλιακή έκλειψη της 21 Απριλίου 1186 ) που `` σκέπασε τα βουνά '' και επέτρεψε στους Βυζαντινούς να προξενήσουν σοβαρή ήττα στους εξεγερθέντες .
Μετά τη νίκη των Βυζαντινών ένας αυλικός δήλωσε ότι ο Θεόδωρος-Πέτρος και ο Ασέν σύντομα αναγκάστηκαν να ενδώσουν στον αυτοκράτορα , περιγράφοντας τo Θεόδωρο-Πέτρο ως ταύρο που είχε σπάσει το ζυγό .
Ωστόσο οι αδελφοί διέφυγαν περνώντας τον Κάτω Δούναβη και ζήτησαν βοήθεια από τους Κουμάνους .
Τα αυτοκρατορικά στρατεύματα `` έβαλαν φωτιά στις συγκεντρωμάνες σε σωρούς σοδειές '' από τους κατοίκους της περιοχής , αλλά δεν έκαναν μεγάλες προσπάθειες να καταλάβουν τα οχυρά των επαναστατών που ήταν `` χτισμένα σε απόκρημνα βράχια και νεφοσκεπείς κορυφές '' .
Ο Ισαάκιος Β΄ αδιαφόρησε επίσης για τη φρουρά των κάστρων κατά μήκος του Κάτω Δούναβη , επιτρέποντας στους πρόσφυγες να επιστρέψουν , συνοδευόμενοι από στρατεύματα Κουμάνωντο φθινόπωρο του 1186 .
Ο Θεόδωρος-Πέτρος είχε υποσχεθεί πλούσια λεία και μισθό στους Κουμάνους , ζητώντας τους να τον υποστηρίξουν , σύμφωνα με μια επιστολή που έγραψε ο Νικήτας Χωνιάτης στο όνομα του αυτοκράτορα ένα χρόνο μετά τα γεγονότα .
Ο ίδιος συγγραφέας στο χρονικό του απέδωσε τον πρωταγωνιστικό ρόλο στον Ασέν στην εκστρατεία που ακολούθησε .
Οι επαναστάτες και οι Κουμάνοι σύμμαχοί τους εισέβαλαν στη Βυζαντινή Αυτοκρατορία και απέκτησαν τον έλεγχο του Παρίστριου ( ή Μοισίας ) μεταξύ του Κάτω Δούναβη και των βουνών .
Στη συνέχεια κύριος στόχος τους έγινε η ενοποίηση της Μοισίας και της Βουλγαρίας `` σε μια αυτοκρατορία όπως παλιά '' ( δηλαδή , η αποκατάσταση της Α΄ Βουλγαρικής Αυτοκρατορίας ) .
Περίπου εκείνη την εποχή ( το 1187 ή 1188 ) ο Ασέν έγινε συγκυβερνήτης του Θεόδωρου-Πέτρου .
Σύμφωνα με μια θεωρία , ο Ισαάκιος Β΄ αναγνώρισε την ανεξαρτησία των εδαφών υπό την κυριαρχία των Θεόδωρου-Πέτρου και Ασέν με μια συνθήκη ειρήνης που υπογράφηκε το καλοκαίρι του 1188 .
Ο Τζον Βαν Αντβερπ Φάιν τζ . αναφέρει ότι το βασίλειο των αδελφών `` περιλάμβανε τα εδάφη μεταξύ του Αίμου και του Δούναβη '' .
Ο Ματζεάρου υποστηρίζει ότι είχαν επίσης ενσωματωθεί στο νέο κράτος τα εδάφη στα νότια των βουνών , μέχρι τη γραμμή που συνδέει τη Φιλιππούπολη , τη Στάρα Ζαγόρα και την Αγαθούπολη .
Η υποτιθέμενη συνθήκη δεν αναφέρεται από το Χωνιάτης .
Ο ιστορικός Πωλ Στέφενσον αναφέρει ότι δεν έχει βρει κανένα στοιχείο που να αποδεικνύει συνθήκη αναγνώρισης της ανεξαρτησίας του νέου κράτους , αλλά τονίζει επίσης ότι τα εδάφη στα βόρεια του Αίμου κυβερνήθηκαν από διάφορους άρχοντες Βλάχους , Βούλγαρους και Κουμάνους , που θεωρούσαν ως ηγεμόνες τους το Θεόδωρο-Πέτρο και τον Ασέν .
Σημαντικός αριθμός Βουλγάρων και Βλάχων παρέμενε υπό Βυζαντινή κυριαρχία μετά τό 1188 .
Βούλγαροι και Βλάχοι που υπάγονταν στο Βυζαντινό διοικητή του Μπρανίτσεβο παρενοχλούσαν τους σταυροφόρους του Αυτοκράτορα της Αγίας Ρωμαϊκής Αυτοκρατορίας Φρειδερίκου Βαρβαρόσσα τον Ιούλιο του 1189 .
Εκείνη την εποχή ο Στέφανος Νεμάνια , Μεγάλος Ζουπάνος ( ή ηγεμόνας ) της Σερβίας , κατέλαβε τμήματα του Βυζαντινού θέματος ( επαρχίας ) της Βουλγαρίας .
Ο Νεμάνια και ο Θεόδωρος-Πέτρος συνήψαν συμφωνία εναντίον των Βυζαντινών .
Ο Θεόδωρος-Πέτρος ήθελε να επωφεληθεί από την παρουσία των σταυροφόρων για να επεκτείνει την εξουσία του .
Ο ίδιος και ο αδελφός του απέκτησαν τον έλεγχο της `` περιοχής όπου ο Δούναβης εκβάλλει στη θάλασσα '' ( σημερινή Δοβρουτσά ) το καλοκαίρι . Έσπευσε να στείλει μια πρεσβεία στο Βαρβαρόσσα στο Νις ήδη από τον Ιούλιο , προσφέροντάς του τον `` οφειλόμενο σεβασμό και υπόσχεση πιστής βοήθειας εναντίον των εχθρών του '' .
Εστειλε πάλι πρέσβεις στο Βαρβαρόσσα , που είχε έρθει σε σύγκρουση με τον Ισαάκιο Β΄ , στηνΑδριανούπολη το Δεκέμβριο , προσφέροντας `` σαράντα χιλιάδες Βλάχους και Κουμάνους οπλισμένους με τόξα και βέλη '' για να πολεμήσουν εναντίον των Βυζαντινών .
Ανακοίνωσε επίσης την αξίωσή του για `` το αυτοκρατορικό στέμμα του βασιλείου των Ελλήνων '' ( της Βυζαντινής Αυτοκρατορίας ) .
Ο Βαρβαρόσσα σκεφτόταν πράγματι το ενδεχόμενο μιας επίθεσης εναντίον της Κωνσταντινούπολης , αλλά το μετάνιωσε και συνήψε συνθήκη ειρήνης με τον Ισαάκιο Β΄ το Φεβρουάριο του 1190 .
Την ημέρα που συνομολογήθηκε η συνθήκη απεσταλμένος του Ισαάκιου Β΄προσπάθησε να μιλήσει στο Βαρβαρόσσα για κοινή στρατιωτική δράση εναντίον των Βλάχων , ενώ εκπρόσωπος του Θεόδωρου-Πέτρου του πρότεινε και πάλι συμμαχία εναντίον των Βυζαντινών .
Ωστόσο ο Βαρβαρόσσα , που ήθελε να συνεχίσει τη σταυροφορία προς τους Αγίους Τόπους , απέρριψε και τις δύο προσφορές .
Οταν ο Βαρβαρόσσα έφυγε από τη Θράκη ο Ισαάκιος Β΄ μπόρεσε να κάνει νέες προσπάθειες για να ανακτήσει τα εδάφη που είχε χάσει από το Θεόδωρο-Πέτρο και τον Ασέν .
Τον Ιούλιο του 1190 εισέβαλε στα βασίλεια των αδελφών από το Πέρασμα Ρις και έστειλε στόλο στον Κάτω Δούναβη για να εμποδίσει τους Κουμάνους να περάσουν τον ποταμό .
Ωστόσο οι αδελφοί είχαν ήδη ενισχύσει την οχύρωση τους και απέφευγαν την άμεση αντιπαράθεση με τους εισβολείς .
Ο αυτοκράτορας αποφάσισε να επιστρέψει στην πρωτεύουσα του , αφού πληροφορήθηκε ότι τα Κουμανικά στρατεύματα διέσχισαν τον Κάτω Δούναβη το Σεπτέμβριο .
Οι Βλάχοι και οι Βούλγαροι έστησαν ενέδρα στον αυτοκρατορικό στρατό σε ένα στενό πέρασμα και του προκάλεσαν μια σημαντική ήττα .
Ο Ισαάκιος Β διέφυγε , αλλά μεγάλο μέρος του στρατού χάθηκε και οι νικητές άρπαξαν `` τα πιο πολύτιμα διακριτικά του αυτοκράτορα '' μεταξύ αυτών το πυραμιδοειδές στέμμα και κειμήλια σχετιζόμενα με την Παναγία .
Οι Βλάχοι , οι Βούλγαροι και οι Κουμάνοι επανέλαβαν τις επιδρομές τους στα βυζαντινά εδάφη .
Λεηλάτησαν τη Βάρνα και την Αγχίαλο , κατέστρεψαν την Τριαδίτσα και άρπαξαν τα λείψανα του Ιβάν της Ρίλα , ενός αγίου που λατρευόταν ιδιαίτερα από τους Βουλγάρους .
Ο Ισαάκιος Β΄ νίκησε τους Κουμάνους επιδρομείς τον Απρίλιο του 1191. κοντά στη Φιλιππούπολη και έκανε διοικητή της το 1192 τον ξάδελφό του , Κωνσταντίνο Δούκα Άγγελο .
Ο Κωνσταντίνος εμπόδισε τους Θεόδωρο-Πέτρο και Ασέν να κάνουν συχνές επιδρομές και να λεηλατούν τη Θράκη , αλλά τυφλώθηκε μετά την προσπάθειά του να εκθρονίσει τον αυτοκράτορα .
Οι Θεόδωρος-Πέτρος και Ασέν χάρηκαν πολύ για την τύχη του Κωνσταντίνου και δήλωσαν ότι ήταν έτοιμοι να κάνουν `` τον Ισαάκ αυτοκράτορα του δικού τους κράτους , γιατί δεν θα μπορούσε να ωφελήσει τους Βλάχους περισσότερο από όσο βγάζοντας τα μάτια του Κωνσταντίνου » , σύμφωνα με Χωνιάτη .
Τουλάχιστον δύο πανηγυρικοί του 1193 αποδεικνύουν ότι ο Ισαάκιος είχε καταφέρει να δημιουργήσει ένα ρήγμα μεταξύ του Θεόδωρου-Πέτρου και του Ασέν . Ένας ρήτορας ανέφερε ότι ο Θεόδωρος-Πέτρος είχε συνάψει συνθήκη ειρήνης με τους Βυζαντινούς , ενώ άλλος τον περιέγραψε ως `` εμπόδιο στον αδελφό του '' και εχθρό της ίδιας του της οικογένειας και τον Ασέν ως `` τον πιο απερίσκεπτη και σκληρόκαρδος αντάρτη '' .
Ο Γεώργιος Ακροπολίτης κατέγραψε ότι η Πρεσλάβα , η Προβάντια και η `` γύρω τους περιοχή '' ήταν ακόμη γνωστό ως `` χώρα του Πέτρου '' το 13ο αιώνα .
Οι πηγές αναφέρουν ότι οι αδελφοί μοιράστηκαν τα εδάφη που βρίσκονταν υπό την κυριαρχία τους , πιθανότατα το 1192 , σύμφωνα με το Ματζεάρου .
Παίρνοντας τη βορειοανατολική περιοχή , ο Θεόδωρος-Πέτρος έκανε πρωτεύουσά του την Πρεσλάβα .
Ο Φάιν αναφέρει ότι η διαμάχη μεταξύ των αδελφών πιθανότατα έληξε σύντομα , επειδή επιχείρησαν από κοινού την εισβολή στη Θράκη το 1193 .
Ο Ασέν δολοφονήθηκε στο Τάρνοβο από το βογιάρο Ιβάνκο το φθινόπωρο του 1196 .
Ο Θεόδωρος-Πέτρος συγκέντρωσε αμέσως τα στρατεύματά του , έσπευσε στην πόλη και την πολιόρκησε .
Ο Ιβάνκο έστειλε πρέση στην Κωνσταντινούπολη , παρακαλώντας το νέο Βυζαντινό Αυτοκράτορα Αλέξιο Γ΄ Άγγελο , να του στείλει ενισχύσεις σε αυτόν .
Ο αυτοκράτορας έστειλε το Μανουήλ Καμύτζη επικεφαλής στρατού προς το Τάρνοβο , αλλά ο φόβος ενέδρας στα ορεινά περάσματα οδήγησε στο ξέσπασμα ανταρσίας και οι στρατιώτες τον ανάγκασαν να επιστρέψει .
Ο Ιβάνκο συνειδητοποίησε ότι δεν μπορούσε να υπερασπιστεί πια το Τάρνοβο και έφυγαε από την πόλη προς την Κωνσταντινούπολη .
Ο Θεόδωρος-Πέτρος εισήλθε στο Τάρνοβο και , αφού έκανε το νεώτερο αδελφό του Καλογιάν κυβερνήτη της πόλης , επέστρεψε στην Πρεσλάβα .