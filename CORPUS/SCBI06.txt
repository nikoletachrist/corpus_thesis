Ο Κοπέρνικος γεννήθηκε στο Τορν της Πρωσίας ( σημερινό Τόρουν της Πολωνίας ) , και πέρασε μεγάλο μέρος της ενήλικης ζωής του στο Άλενσταϊν και στο Φράουενμπουργκ της Βάρμιας , επαρχίας της σημερινής Πολωνίας όπου και πέθανε .
Λίγο πριν τον θάνατό του , εξέδωσε το βιβλίο « De Revolutionibus Orbium Coelestium Libri VI » ( « Έξι Βιβλία για τις Περιστροφές των Ουρανίων Σφαιρών » ) , το οποίο αποτέλεσε τη βάση για την εξέλιξη της σύγχρονης Αστρονομίας .
Ο Κοπέρνικος υποστήριξε την ηλιοκεντρική θεωρία , την άποψη δηλαδή ότι η Γη και τα άλλα σώματα του Ηλιακού Συστήματος περιστρέφονται γύρω από τον Ήλιο , σε αντίθεση με την τότε επίσημη γεωκεντρική θεωρία , που ήθελε τη Γη ακίνητη και κέντρο του κόσμου . Άνοιξε έτσι τον δρόμο για τους αστρονόμους της επόμενης γενιάς ( ειδικά τον Γιοχάνες Κέπλερ ) αλλά και την Επιστημονική επανάσταση του 17ου αιώνα .
Ο πατέρας του Νικολάου Κοπέρνικου ήταν εύπορος έμπορος χαλκού και επιχειρηματίας , αλλά πέθανε όταν ο Νικόλαος ήταν μόλις δέκα ετών . Έτσι ο Νικόλαος και τα τρία αδέλφια του ανατράφηκαν από τον θείο τους Λουκά Βατζενρόντε , που ήταν επίσκοπος .
Μάλιστα ο αδελφός του Κοπέρνικου Ανδρέας έγινε ιερέας όταν μεγάλωσε και η αδελφή του Βαρβάρα , Βενεδικτίνα μοναχή .
Το 1491 ο Νικόλαος εγγράφεται στο περίφημο Πανεπιστήμιο της Κρακοβίας , το σημερινό Γιαγγελονιανό Πανεπιστήμιο , όπου σπουδάζει Ιατρική , Θεολογία , Μαθηματικά και Αστρονομία , με την οποία και συναρπάζεται .
Το 1496 ο Κοπέρνικος πήγε στην Ιταλία για να σπουδάσει Εκκλησιαστικό Δίκαιο στο Πανεπιστήμιο της Μπολόνια , με έξοδα του θείου του , που ήθελε να τον δει κι εκείνον επίσκοπο .
Στη Φερράρα ο νεαρός Νικόλαος γνωρίζει τον αστρονόμο Ντομένικο Νοβάρα ντα Φερράρα και γίνεται μαθητής και βοηθός του .
Οι πρώτες αστρονομικές παρατηρήσεις που έκανε ο Κοπέρνικος με το Νοβάρα μνημονεύονται στο « De Revolutionibus » .
Στη Μπολόνια , το 1496 , καταχώρησε το όνομά του στον Κατάλογο Γερμανών Σπουδαστών Matricula Nobilissimi Germanorum Collegii , resp .
Annales Clarissimae Nacionis Germanorum ως Dominus Nicolaus Kopperlingk de Thorn – IX , γεγονός που μαρτυρεί τη γερμανική καταγωγή του .
Το 1497 ο Νικόλαος διορίζεται από τον θείο του ως ιερέας στον Καθεδρικό Ναό του Φράουενμπουργκ .
Πριν όμως γυρίσει στην πατρίδα του , ο Κοπέρνικος πήγε στη Ρώμη , όπου παρατήρησε μία έκλειψη Σελήνης και έδωσε τις πρώτες του διαλέξεις πάνω σε διάφορα μαθηματικά και αστρονομικά ζητήματα .
Το 1503 παίρνει το διδακτορικό του στο Κανονικό Δίκαιο από το Πανεπιστήμιο της Φερράρα .
Φαίνεται ότι τότε ήρθε για πρώτη φορά σε επαφή με τις θεωρίες των αρχαίων περί κινήσεως της Γης , και απέκτησε τις πρώτες αμφιβολίες για το ότι η Γη ήταν ακίνητη στο κέντρο του Σύμπαντος .
Το 1504 άρχισε να συγκεντρώνει παρατηρήσεις και ιδέες σχετικές με τις αμφιβολίες του αυτές .
Αφήνοντας την Ιταλία , ο Κοπέρνικος πήγε να ζήσει στο Φράουενμπουργκ .
Επίσης είχε δεχθεί μία θέση στον ναό του Τιμίου Σταυρού , στο Μπρέσλαου της Σιλεσίας , από την οποία παραιτήθηκε μόλις λίγα χρόνια πριν από τον θάνατό του .
Στα γερμανόφωνα εδάφη του βασιλείου της Πρωσίας ο Κοπέρνικος είχε πολλές δραστηριότητες .
Συνεργάσθηκε επί χρόνια με τη Βασιλική Πρωσική Δίαιτα επί της νομισματικής μεταρρυθμίσεως και δημοσίευσε μελέτες για την αξία του χρήματος .
Ως μέλος της κυβερνήσεως της Βάρμιας κατένειμε τους φόρους και απένειμε δικαιοσύνη .
Επίσης έκανε πολλά κυβερνητικά ταξίδια και ως διπλωμάτης , εκπροσωπώντας τον θείο του Λουκά , που είχε ανακηρυχθεί « Πρίγκιψ-Επίσκοπος » της Βάρμιας .
Σαν γιατρός , ο Κοπέρνικος είχε για πελάτες τους πλουσιότερους ανθρώπους της πρωτεύουσας . Όμως έχανε πολλές ώρες με το να εξετάζει δωρεάν τους φτωχούς .
Και στον ελεύθερο χρόνο του , μελετούσε αστρονομία που ήταν η προτίμησή του .
Ο Κοπέρνικος μελέτησε προσεκτικά τα έργα του Πτολεμαίου , που ήταν ο πρώτος που πίστευε πως υπάρχει κίνηση πλανητών .
Ως τότε η αστρονομία ήταν γεμάτη δεισιδαιμονίες .
Οι αρχαίοι πίστευαν πως οι πλανήτες μένουν ακίνητοι , εκτός αν κινηθούν από τους θεούς . Ύστερα από μακριές και προσεκτικές μελέτες . ο Κοπέρνικος διαφώνησε με τη θεωρία του Πτολεμαίου πως η Γη είναι ακίνητη και πως ο Ήλιος , η Σελήνη και τα άστρα κινούνται γύρω της .
Συμπεραίνοντας ότι η Γη κινείται περιστροφικά , ο Κοπέρνικος εξακολούθησε να μελετά τους πλανήτες και ύστερα από πολλή σκέψη διατύπωσε τη δική του θεωρία .
Σύμφωνα με αυτήν ο ήλιος ήταν το κέντρο του ηλιακού συστήματος και η Γη , όπως και οι άλλοι πλανήτες , περιστρέφονταν περί τον άξονά τους και κινούνταν γύρω από τον ήλιο .
Το έτος 1514 κυκλοφόρησε μεταξύ των φίλων του το Commentariolus ( « Μικρή Ερμηνευτική Πραγματεία » ) , εξασέλιδο χειρόγραφο κείμενο στα γερμανικά με τις ιδέες του για το Ηλιοκεντρικό Σύστημα που πρέπει να γράφτηκε μεταξύ 1507 και 1514 .
Κατ ' άλλους όμως το έγραψε και το διέθεσε μεταγενέστερα , ίσως και το 1533 .
Συνέχισε κατόπιν τη συλλογή στοιχείων για ένα λεπτομερέστερο έργο .
Το 1533 ο Γιόχαν Άλμπρεχτ Βίντμανστετερ έδωσε μία σειρά διαλέξεων στη Ρώμη περιγράφοντας περιληπτικά την κοπερνίκειο θεωρία .
Αυτές οι διαλέξεις προκάλεσαν το ενδιαφέρον αρκετών καρδιναλίων και του ίδιου του Πάπα Κλήμεντος Ζ΄ .
Το 1536 το έργο του Κοπέρνικου προσέγγιζε την οριστική μορφή του και διαδόσεις για τη θεωρία του είχαν φθάσει σε εγγράμματους ανθρώπους σε ολόκληρη την Ευρώπη .
Με τη σειρά τους , οι διανοούμενοι από πολλές χώρες τον πίεζαν να δημοσιεύσει τις ιδέες του .
Π.χ . σε ένα γράμμα με στοιχεία « Ρώμη , 1 Νοεμβρίου 1536 » ο αρχιεπίσκοπος Καπύης Καρδινάλιος Νικόλαος ζητά από τον Κοπέρνικο να δημοσιοποιήσει ευρύτερα τις ιδέες του με τα λόγια : Παρά τις ποικίλες παροτρύνσεις , ο Κοπέρνικος καθυστερούσε τη δημοσίευση , μάλλον από τον φόβο της κριτικής για τις επαναστατικές ιδέες του από το κατεστημένο , αλλά ίσως και επειδή δούλευε ακόμα πάνω στο κείμενο αυτού που θα γινόταν αργότερα το « De Revolutionibus » .
Τότε , στα 1539 , ένας ξακουστός χαρτογράφος , ιατρός και μαθηματικός , ο Ραιτικός ( Georg Joachim Rheticus ) , έφθασε στο Φράουενμπουργκ .
Ο μεταρρυθμιστής θεολόγος Φίλιππος Μελάγχθων είχε κανονίσει να επισκεφθεί ο Ραιτικός μερικούς αστρονόμους και να μελετήσει μαζί τους .
Ο Ραιτικός έμεινε τελικά με τον Κοπέρνικο δύο χρόνια , κατά τα οποία συνέγραψε ένα βιβλίο , το Narratio prima , όπου σκιαγραφούσε την ουσία της κοπερνίκειας θεωρίας .
Το 1542 ο Ραιτικός δημοσίευσε μία πραγματεία του Κοπέρνικου περί Τριγωνομετρίας , η οποία αργότερα συμπεριελήφθηκε στο δεύτερο βιβλίο του « De Revolutionibus » .
Υπό την ισχυρότατη πίεση του Ραιτικού , και έχοντας δει τη γενικώς ευνοϊκή πρώτη υποδοχή της δουλειάς του , ο Κοπέρνικος συμφώνησε τελικά να παραδώσει το βιβλίο στον πιστό του φίλο Τίντεμαν Γκίζε , επίσκοπο του Χέλμνο , για να το αφήσει στον Ραιτικό προκειμένου αυτός να το στείλει για εκτύπωση στον Johannes Petreius , στη Νυρεμβέργη .
Σύμφωνα με τον θρύλο , ένας ιππότης έτρεξε πάνω σε γρήγορο άλογο και παρέδωσε το πρώτο τυπωμένο αντίτυπο του βιβλίου στα χέρια του Κοπέρνικου λίγες ώρες πριν πεθάνει ο μεγάλος αστρονόμος ( 24 Μαΐου 1543 ) .
Ο Νικόλαος Κοπέρνικος τάφηκε στον καθεδρικό ναό της γερμανόφωνης πόλης του Φράουενμπουργκ .
Αρκετοί είχαν ερευνήσει μάταια για τη σωρό του , όταν στις 3 Νοεμβρίου 2005 ανακοινώθηκε πως τον Αύγουστο 2005 είχε ανακαλυφθεί το κρανίο του .
Ωστόσο , τρία χρόνια μετά , τον Νοέμβριο του 2008 , ανακοινώθηκε ότι έπειτα από γενετικές έρευνες , επιβεβαιώθηκε ότι βρέθηκε ο τάφος του διάσημου αστρονόμου .
Στις 22 Μαΐου 2010 , πέντε ολόκληρους αιώνες μετά τον θάνατό του , ο Κοπέρνικος κηδεύθηκε με τιμές ήρωα στον καθεδρικό ναό του Φράουενμπουργκ στη σημερινή Πολωνία .
Το έργο ζωής του Κοπέρνικου , « De Revolutionibus Orbium Coelestium Libri VI » ( « Έξι Βιβλία για τις Περιστροφές των Ουράνιων Σφαιρών » ) ( Πρώτη έκδοση : Νυρεμβέργη 1543 .
Δεύτερη έκδοση : Βασιλεία 1566 ) , υπήρξε το αποτέλεσμα δεκαετιών εργασίας .
Ενσωματώνει περισσότερα από 1.000 χρόνια αστρονομικών παρατηρήσεων με διάφορους βαθμούς ακρίβειας .
Περιέχει 100 σελίδες πινάκων με πάνω από 20.000 αριθμούς .
Το έργο ξεκινούσε με πρόλογο , αρχικώς ανώνυμο [ ; ] , του Ανδρέα Οσιάνδρου , θεολόγου και φίλου του Κοπέρνικου , ο οποίος προειδοποιούσε ότι η θεωρία , εννοούμενη ως ένα απλό εργαλείο που επέτρεπε απλούστερους και ακριβέστερους υπολογισμούς , δεν είχε οπωσδήποτε και συνέπειες εκτός του περιορισμένου χώρου της Αστρονομίας .
Το κυρίως έργο του Κοπέρνικου άρχιζε με το γράμμα του ( νεκρού πλέον ) αρχιεπισκόπου Καπύης , Καρδινάλιου Νικόλαου φον Σένμπεργκ που προαναφέρθηκε ( βλ . προηγούμενη ενότητα ) .
Στη συνέχεια , σε μία μακρά εισαγωγή , ο Κοπέρνικος αφιέρωνε το έργο στον Πάπα Παύλο Γ ' , εξηγώντας το κίνητρό του για τη συγγραφή του έργου ως σχετιζόμενο με την αδυναμία των παλαιότερων αστρονόμων να συμφωνήσουν πάνω σε μία επαρκή θεωρία των πλανητικών κινήσεων .
Σημείωνε ότι εάν το δικό του σύστημα αύξανε την ακρίβεια των αστρονομικών προβλέψεων , τότε θα επέτρεπε στην Εκκλησία να αναπτύξει ένα ακριβέστερο ημερολόγιο .
Την εποχή εκείνη , είχε θεωρηθεί αναγκαία μία τροποποίηση του Ιουλιανού Ημερολογίου , κάτι που αποτελούσε έναν από τους κύριους λόγους που η Εκκλησία χρηματοδοτούσε την αστρονομική έρευνα .
Τα 6 « βιβλία » του έργου ήταν τα εξής : Ουσιαστικά παρουσιάζει την τροποποίηση της θεωρίας του Πτολεμαίου για μια κινούμενη Γη .
Στο μοντέλο που παρουσιάζεται , το Σύμπαν αποτελείται από 8 ομόκεντρες σφαίρες .
Η εξώτατη , όγδοη σφαίρα , ήταν πάλι η σφαίρα των απλανών αστέρων , αλλά τώρα ο Ήλιος είναι ακίνητος στο κέντρο .
Οι 6 γνωστοί την εποχή του Κοπέρνικου πλανήτες περιφέρονται γύρω από τον Ήλιο με τη σειρά που γνωρίζουμε και σήμερα , ενώ η Σελήνη περιφέρεται γύρω από τη Γη .
Επιπλέον , η φαινομενική κίνηση του Ήλιου και των απλανών γύρω από τη Γη εξηγείται από την ημερήσια περιστροφή της Γης γύρω από τον άξονά της .
Ο Κοπέρνικος , ωστόσο , ακολουθώντας όπως φαίνεται τον Αρίσταρχο , δεν τόλμησε να εγκαταλείψει τις κυκλικές τροχιές ( οι αληθινές τροχιές των πλανητών είναι ελλειπτικές ) , με αποτέλεσμα να αναγκαστεί να διατηρήσει τους επίκυκλους του Πτολεμαίου .
Παρά το γεγονός αυτό , η μεταπήδηση από ένα γεωκεντρικό στο ηλιοκεντρικό σύστημα ήταν από μόνη της πολύ σημαντική , καθώς δημιουργούσε σοβαρό ζήτημα σχετικώς με την αξιοπιστία του Αριστοτέλη , τον οποίο η δυτική Εκκλησία είχε αναγάγει σε αλάθητο .
Μάλιστα ο Κοπέρνικος έφτιαξε έναν πίνακα για το πόσο χρονικό διάστημα απαιτούνταν για κάθε πλανήτη , να κάνει έναν τέλειο κύκλο γύρω από τον ήλιο .
Υπολόγισε ότι ο Ερμής χρειάζεται 87 ημέρες , η Αφροδίτη 224 , η Γη 365 , ο Άρης 1 έτος και 321 ημέρες , ο Δίας 11 έτη και ο Κρόνος 29 έτη .
Αυτοί οι αριθμοί υπολογίστηκαν από τον Κοπέρνικο με τελείως πρωτόγονα όργανα , περίπου 100 χρόνια πριν από την ανακάλυψη του τηλεσκόπιου .
Είναι αξιοσημείωτο το ότι διασώζεται το χειρόγραφο του έργου , γραμμένο με το χέρι του ίδιου του Κοπέρνικου , πράγμα σπάνιο για επιστημονικό έργο εκείνης της εποχής .
Στο χειρόγραφο , ο Κοπέρνικος γράφει καθαρά ( ως άριστος γνώστης της αρχαίας ελληνικής γλώσσας ) ότι είχε διαβάσει τις απόψεις του Αρίσταρχου του Σάμιου , που έθετε τη Γη να περιφέρεται γύρω από τον Ήλιο , αλλά και των Πυθαγόρειων φιλοσόφων , Φιλόλαου και Ικέτα .
Τον τελευταίο μάλιστα τον γράφει λανθασμένα ως « Νικέτα-Νικήτα » , από προσθήκη του « ν » του άρθρου ( το-ν-Ικέτα ) .
Το απόσπασμα όμως που αναφέρει και τα ονόματα των αρχαίων σοφών αφαιρέθηκε ( διαγράφηκε ) από τον πιστό φίλο του Κοπέρνικου , τον Τίντεμαν Γκίζε , πριν αυτός το παραδώσει στον εκδοτικό οίκο , με αποτέλεσμα οι πρώτες εκδόσεις του « De Revolutionibus » να τυπωθούν χωρίς αυτό .
Το απόσπασμα εμφανίσθηκε στις μεταγενέστερες εκδόσεις του έργου , όταν πλέον το ηλιοκεντρικό σύστημα είχε αποδοθεί στον Κοπέρνικο .
Ο τίτλος του έργου είχε από μόνος του ιστορική επίδραση , αφού έδωσε το λατινικό όνομα revolutio ( περιστροφή , περιφορά ) σε κάθε αιφνίδια και θεμελιώδη μεταβολή στη σκέψη ή και στην κοινωνία ( από όπου και το αγγλικό και γαλλικό revolution = επανάσταση ) .
Αρχικά , το « De revolutionibus » δεν προκάλεσε οξείες αντιδράσεις — ίσως ο πρόλογος του Οσιάνδρου είχε επιτελέσει τον σκοπό του .
Χρειάσθηκε να περάσουν τρία χρόνια από την πρώτη έκδοση για την πρώτη καταγεγραμμένη αντίδραση : τότε ένας Δομινικανός μοναχός , ο Τζιοβάνι Μαρία Τολοζάνι , συνέγραψε μία πραγματεία αποκηρύσσοντας τη θεωρία και υπερασπιζόμενος την απόλυτη αλήθεια της Αγίας Γραφής .
Μετά την πρώτη δεκαετία του 17ου αιώνα , αρκετοί αστρονόμοι και άλλοι μορφωμένοι άνθρωποι γνώριζαν πλέον για τη νέα θεωρία .
Ανάμεσα στους πρώτους υποστηρικτές , κατά τον πρώτο βιογράφο του Κοπέρνικου , τον Πιέρ Γκασεντί , συγκαταλέγονταν οι : Ραιτικός , Ιωσήφ Σκάλιγκερ , Κομένιος , Τζιορντάνο Μπρούνο , Γιοχάνες Κέπλερ , Μαρέν Μερσέν και Ρενέ Ντεκάρτ ( Καρτέσιος ) .
Ανάμεσα στους πρώτους πολέμιους της κοπερνίκειας θεωρίας ξεχώριζαν οι : Φίλιππος Μελάγχθων , Μαρτίνος Λούθηρος , Ιωάννης Καλβίνος και Χριστόφορος Κλάβιος .
Ο Τυχό Μπραχέ εμφανίζεται παραδόξως ως υποστηρικτής , παρά το ότι πίστευε πως η Γη ήταν ακίνητη .
Πολλοί ιστορικοί της Επιστήμης έχουν συζητήσει για τον λόγο που πέρασαν 60 χρόνια μετά τον θάνατο του Κοπέρνικου και την πρώτη έκδοση του έργου του μέχρι την πρώτη επίσημη αντίδραση .
Η προσωπικότητα του Γαλιλαίου και η έλλειψη παρατηρησιακών δεδομένων υπέρ ή κατά της θεωρίας αναφέρονται συχνά ως τέτοιοι λόγοι .
Τελικά , το 1616 ο Καρδινάλιος Μπελαρμίνε έδωσε στον Γαλιλαίο μια διαταγή από τον Πάπα να υιοθετήσει τη θέση ότι το ηλιοκεντρικό σύστημα ήταν καθαρά υποθετικό .
Μετά από αυτό το βήμα , το `` De revolutionibus '' εντάχθηκε στον « Κατάλογο Απαγορευμένων Βιβλίων » ( Index Librorum Prohibitorum ) της Ρωμαιοκαθολικής Εκκλησίας .
Δεν απαγορεύθηκε επισήμως , αλλά απλώς αποσύρθηκε από την κυκλοφορία « για διορθώσεις που θα διευκρίνιζαν ότι η θεωρία δεν είχε καμιά σχέση με την πραγματικότητα » , ήταν δηλαδή μία μαθηματική επινόηση όπως π.χ . είναι οι μιγαδικοί αριθμοί , για τη διευκόλυνση των υπολογισμών .
Παρότι όμως τέτοιες « διορθώσεις » ετοιμάσθηκαν από τον Φρανσέσκο Ινγκόλι και άλλους , και έγιναν επισήμως δεκτές το 1620 , το βιβλίο δεν ανατυπώθηκε ποτέ με αυτές , και ήταν διαθέσιμο στις ρωμαιοκαθολικές χώρες μόνο μετά από ειδική αίτηση μελετητών με κατάλληλες προϋποθέσεις .
Το έργο παρέμεινε στον « Κατάλογο των Απαγορευμένων Βιβλίων » μέχρι το 1835 .
Πέρα από την ηλιοκεντρική θεωρία , οι παρατηρήσεις του Κοπέρνικου αποτέλεσαν λίγα μόλις χρόνια μετά τον θάνατό του τη βάση για τη σύνταξη των « Tabulae prutenicae » ( « Πρωσικών Πινάκων » , Prutenische Tafeln στα γερμανικά ) από τον Γερμανό αστρονόμο και μαθηματικό Έρασμο Ράινχολντ .
Οι πίνακες αυτοί χρησιμοποιήθηκαν για την ημερολογιακή μεταρρύθμιση του Πάπα Γρηγόριου ΙΓ΄ , αλλά και από ναυτικούς και θαλασσοπόρους εξερευνητές , που κατά τους προηγούμενους αιώνες συμβουλεύονταν τον « Πίνακα των Αστέρων » του Ρεγιομοντάνου .