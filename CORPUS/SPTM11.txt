Τα επόμενα χρόνια αντιμετώπισε κάποια οικονομικά προβλήματα , κατάφερε να διατηρηθεί μέχρι το 1975 στην Σέκοντ Ντιβίζιον , με την οικονομική βοήθεια και του νέου της προέδρου Τζον Ντίκον ( John Deacon - από το 1972 ) , αλλά το 1976 υποβιβάστηκε τελικά στην Θερντ Ντιβίζιον .
Τον Νοέμβριο εκείνης της χρονιάς η ομάδα έφτασε στα πρόθυρα της πτώχευσης .
Η ομάδα χρειαζόταν £25.000 τα οποία κατάφερε να συγκεντρώσει με την βοήθεια εισφορών των οπαδών της μετά από μια εκστρατεία της τοπικής εφημερίδας The News .
Η ομάδα αναγκάστηκε να πουλήσει αρκετούς από τους παίκτες της κάτι που τελικά οδήγησε στον υποβιβασμό στην Φορθ Ντιβίζιον το 1978 .
Το 1979 προπονητής της ομάδας ανέλαβε ο Φρανκ Μπάροους ( Frank Burrows ) , οδηγώντας την πίσω στην Θερντ Ντιβίζιον , ενώ πάλεψε και την επόμενη μέχρι το τέλος για την άνοδο στη Σέκοντ .
Την επόμενη χρονιά , ο Μπόμπυ Κάμπελ ( Bobby Campbell ) αντικατέστησε τον Μπάροους και κερδίζοντας τον τίτλο της Τρίτης Κατηγορίας ανέβασε την ομάδα πίσω στην Δεύτερη .
Η ήττα από την Σάουθάμπτον όμως στο Κύπελλο οδήγησε τον Μπάροους στην έξοδο από την ομάδα .
Την θέση του πήρε ο Άλαν Μπολ ( Alan Ball ) , ο οποίος και κατάφερε τελικά να οδηγήσει την ομάδα πίσω στην Πρώτη Κατηγορία το 1987 .
Δεν κατάφεραν να παραμείνουν για πολύ εκεί , καθώς την επόμενη χρονιά υποβιβάστηκαν ξανά στην Σέκοντ Ντιβίζιον .
Εκείνο το καλοκαίρι του 1988 ο Ντίκον αποφάσισε να πωλήσει την ομάδα στον πρώην πρόεδρο της QPR , Τζιμ Γκρέγκορι ( Jim Gregory ) .
Καθ ’ όλη την περίοδο της δεκαετίας του 1980 οι οπαδοί της ομάδας ήταν γνωστοί για τα κρούσματα χουλιγκανισμού .
Τον Ιανουάριο του 1989 προπονητής ανέλαβε ο Τζον Γκρέγκορι ( John Gregory ) , αλλά η καταστροφική απόδοση της ομάδας κατά τους τελευταίους μήνες της χρονιάς την έφερε μέχρι την 20η θέση .
Το 1989-90 επέστρεψε ο Φρανκ Μπάροους .
Την χρονιά εκείνη τερμάτισε στο μέσο του πίνακα , αλλά την επομένη και πάλι δεν μπόρεσε να παίξει καλύτερα , κινδυνεύοντας με υποβιβασμό .
Ο Μπάροους απολύθηκε τον Μάρτιο του 1991 και ο υπηρεσιακός προπονητής Τόνι Μπάρτον ( Tony Barton ) κατάφερε να τελικά την σώσει από την Τρίτη Κατηγορία .
Το 1991 ανέλαβε προπονητής ο Τζιμ Σμιθ ( Jim Smith ) , ενώ νέοι παίκτες αποκτήθηκαν .
Κατά την πρώτη χρονιά του κατάφεραν να φτάσουν μέχρι τα ημιτελικά του Κυπέλλου Αγγλίας , όπου αποκλείστηκαν από την μετέπειτα κυπελλούχο Λίβερπουλ , ενώ την δεύτερη χρονιά έφτασαν κοντά στην άνοδο , την οποία έχασαν στην διαφορά των γκολ από την Γουέστ Χαμ .
Η εξόφληση ενός δανείου το οποίο είχε πάρει ο πρόεδρος της ομάδας Τζιμ Γκρέγκορι οδήγησε στην πώληση κάποιων παικτών που όμως δεν μπόρεσαν να αντικατασταθούν .
Η πορεία της ομάδας ήταν για άλλη μια φορά κακή , ο Σμιθ απολύθηκε , ενώ ο υποβιβασμός στην Τρίτη Κατηγορία αποφεύχθηκε την τελευταία αγωνιστική λόγω της διαφοράς τερμάτων .
Το 1996 ο Τέρι Βίναμπλς ( Terry Venables ) έφτασε στην ομάδα ως σύμβουλος , και αργότερα ανέλαβε την θέση του προέδρου αγοράζοντας την ομάδα έναντι £1 .
Αργότερα ήρθε σε ρίξη με τους οπαδούς , ενώ και πάλι τα αποτελέσματα δεν ήταν θετικά .
Τελικά κατά την διάρκεια της σαιζόν 1997-98 αναγκάστηκε να παραχωρήσει την ομάδα στον Μάρτιν Γκρέγκορι ( Martin Gregory ) , γιο του πρώην προέδρου της Τζιμ Γκρέγκορι .
Κατά την εκατονταετηρίδα του συλλόγου , η Πόρτσμουθ αντιμετώπιζε μια νέα σοβαρή οικονομική κρίση που την οδήγησε τελικά τον Δεκέμβριο του 1998 υπό καθεστώς πτώχευσης .
Τον Μάιο του 1999 ήρθαν σε συμφωνία με τον Μίλαν Μάνταριτς ( Milan Mandarić ) , ο οποίος κατάφερε να σώσει το σωματείο , ενώ ξεκίνησε και κάποιες επενδύσεις . Όμως η ομάδα δεν κατάφερε να έχει καλύτερα αποτελέσματα .
Το Καλοκαίρι του 2001 , και ενώ προπονητής της ομάδας ήταν ο πρώην βοηθός προπονητής της Τσέλσι Γκράχαμ Ριξ ( Graham Rix ) , ο Χάρι Ρέντναπ ( Harry Redknapp ) , πρώην προπονητής της Γουέστ Χαμ αποκτήθηκε στην θέση του Διευθυντή Ποδοσφαίρου .
Η μέτρια απόδοση της ομάδας στα μέσα του πρωταθλήματος και ο αποκλεισμός στο Κύπελλο από την Λέιτον Όριεντ έφεραν την απόλυση του Ριξ .
Τότε νέος προπονητής της ομάδας ανέλαβε ο Ρέντναπ .
Βοηθός του ανέλαβε ο πρώην προπονητής της ομάδας Τζιμ Σμιθ .
Κατά την περίοδο 2002-03 αποκτήθηκαν έμπειροι παίκτες από την Πρέμιερσιπ όπως ο Στηβ Στόουν , ο Τιμ Σέργουντ και ο Πολ Μέρσον , που σε συνδυασμό με νέα ταλέντα όπως ο Γκάρι Ο ’ Νιλ και ο Μάθιου Τέιλορ βοήθησαν την ομάδα στο να τεματίσει πρώτη και να ανέβει στην Πρέμιερσιπ .
Αν και πολλοί πίστευαν πως σύντομα θα επανέλθει στην Τσάμπιονσιπ , η ομάδα κατάφερε να παραμείνει στην μεγάλη κατηγορία .
Το 2003 αποκτήθηκαν ο Πάτρικ Μπέργκερ και ο Τέντι Σέρινγχαμ , βοηθώντας ακόμα περισσότερο την ομάδα .
Παρά την επιτυχημένη συνεργασία τους , ο Μάνταριτς και ο Ρέντναπ είχαν πολλές φορές συγκρουστεί μεταξύ τους .
Μετά το τέλος της περιόδου 2003-04 ο Μάνταριτς πρότεινε μια σειρά από αλλαγές στον σύλλογο , μεταξύ των οποίων και την αντικατάσταση του βοηθού του Ρέντναπ , Τζιμ Σμιθ .
Μια νέα σύγκρουση ήρθε όταν ο Μάνταριτς πρότεινε τον διορισμό νέου τεχνικού διευθυντή , με τον Ρέντναπ να αντιδρά .
Στην θέση αυτή αποκτήθηκε ο Βέλιμιρ Ζάετς ( Velimir Zajec ) .
Τον Νοέμβριο του 2004 ο Ρέντναπ υπέβαλε την παραίτησή του και την θέση του ανέλαβε ο Ζάετς .
Αργότερα την θέση ανέλαβε ο Αλέν Περέν ( Alain Perrin ) , ενώ ο Ζάετς επέστρεψε στην αρχική του θέση , του τεχνικού διευθυντή της ομάδας .
Αργότερα θα αποχωρίσει και αυτός για προσωπικούς λόγους .
Τα κακά αποτελέσματα την περίοδο το Νοέμβριο του 2005 έφεραν την απόλυση του Περέν .
Στην ομάδα επέστρεψε ο Ρέντναπ , κάτι που χώρισε τους φίλους της Πόρτσμουθ σε δύο στρατόπεδα , αλλά βοήθησε και την ομάδα αγωνιστικά .
Τον Ιανουάριο του 2006 , η Πόρτσμουθ πουλήθηκε στον επιχειρηματία Αλεξάντρ Γκέινταμακ ( Alexandre Gaydamak ) .
Τα χρήματα που μπήκαν στα ταμεία της επέτρεψαν στον σύλλογο να αγοράσει σχεδόν ολόκληρη μια νέα ομάδα στα μέσα της σεζόν .
Ο σύλλογος τελείωσε την περίοδο 2006-07 στο άνω ήμισυ του πίνακα για πρώτη φορά , χάνοντας για λίγο την έξοδο στην Ευρώπη .
Το 2008 η ομάδα κατάφερε να φτάσει για πρώτη φορά μετά το 1939 σε τελικό του Κυπέλλου Αγγλίας , όπου υποδέχθηκε την έκπληξη εκείνης της χρονιάς στον θεσμό Κάρντιφ Σίτυ .
Με γκολ του Κανού , η Πόρτσμουθ κατάφερε να κερδίσει με 1-0 , κατακτώντας για δεύτερη φορά στην ιστορία της το τρόπαιο του Κυπέλλου Αγγλίας .
Ταυτόχρονα εξασφάλιζε για πρώτη φορά στην ιστορία της την έξοδο στην Ευρώπη , καθώς κέρδιζε το δικαίωμα της συμμετοχής στο Κύπελλο ΟΥΕΦΑ της περιόδου 2008-09 .
Στις 25 Οκτωβρίου 2008 ο Ρέντναπ αποχώρισε από την ομάδα για λογαριασμό της Τότεναμ Χότσπερ .
Στην θέση του αποκτήθηκε ο Τόνι Άνταμς ( Tony Adams ) , ο οποίος όμως δεν κατάφερε να επαναλάβει την επιτυχημένη πορεία των προηγουμένων δύο χρόνων .
Τελικά απολύθηκε τον Φεβρουάριο του 2009 .
Ο προπονητής της ομάδας νέων Πολ Χαρτ ( Paul Hart ) ανέλαβε χρέη πρώτου προπονητή , με την ομάδα να καταφέρνει να γλιτώσει τον υποβιβασμό λίγο πριν το τέλος .
Τον Μάιο του 2009 η διοίκηση της Πόρτσμουθ δέχθηκε κρούση από τον επιχειρηματία Σουλεϊμάν Αλ-Φαχίμ ( Sulaiman Al-Fahim ) από τα Ηνωμένα Αραβικά Εμιράτα , που επιθυμούσε να αγοράσει τον σύλλογο .
Ο Αλ-Φαχίμ ξεκίνησε διαπραγματεύσεις με την διοίκηση της ομάδας , η οποία αντιμετώπιζε εκ νέου νέα οικονομικά προβλήματα , και σχεδόν αμέσως επήλθε συμφωνία .
Τον Ιούλιο του ίδιου έτους ο Αλ-Φαχίμ διορίστηκε μη εκτελεστικός πρόεδρος της Πόρτσμουθ .
Στις 19 Αυγούστου ανακοινώθηκε από την επίσημη ιστοσελίδα της ομάδας πως μια αντίπαλη κοινοπραξία , με επικεφαλής τον τότε CEO της ομάδας Πήτερ Στόρι είχε κάνει επίσης προσφορά για τον σύλλογο .
Αυτό όμως δεν σταμάτησε τον Αλ-Φαχίμ που ολοκλήρωσε την συμφωνία στις 26 Αυγούστου 2008 , αναλαμβάνοντας να πληρώσει και τα χρέη της ομάδας που έφταναν τα 35 εκατομμύρια ευρώ .
Τα πράγματα δεν εξελίχθηκαν θετικά για την ομάδα .
Τον Οκτώβριο του 2009 έγινε γνωστό πως μερικοί ποδοσφαιριστές και μέλη του τεχνικού προσωπικού δεν είχαν πληρωθεί , με την διοίκηση της Πρέμιερσιπ να προχωρά σε απαγόρευση μεταγραφών για την Πόρτσμουθ .
Ταυτόχρονα έγινε γνωστό πως η νέα διοίκηση ετοιμαζόταν να έρθει σε συμφωνία με τον Σαουδάραβα Αλί Αλ-Φαράζ ( Ali al-Faraj ) για την πώληση των μετοχών του συλλόγου .
Η συμφωνία επιτεύχθηκε στις 5 Οκτωβρίου , με τον Αλ-Φαράζ και τους συνεργάτες του να αποκτά το 90 % των μετοχών , μέσω εταιρίας των Βρετανικών Παρθένων Νήσων Falcondrone , ενώ ο Αλ-Φαχίμ θα κρατούσε το 10 % και θα παρέμεινε ως εκτελεστικός διευθυντής για 2 χρόνια .
Λίγε μέρες αργότερα , ο Άβραμ Γκραντ ( Avram Grant ) ανέλαβε την θέση του διευθυντή ποδοσφαίρου , ενώ μετά από κάποια άσχημα αποτελέσματα που έφεραν την απόλυση του Πολ Χαρτ ανέλαβε προπονητής της ομάδας .
Στις αρχές Δεκεμβρίου ανακοινώθηκε πως ο σύλλογος απέτυχε να πληρώσει τους μισθούς των παικτών για δεύτερο συνεχή μήνα , ενώ αυτοί θα πληρώνονταν στις 5 Ιανουαρίου .
Σύμφωνα με τους νόμους , οι παίκτες είχαν το δικαίωμα να καταγγείλουν τις συμβάσεις τους και να αποχωρίσουν από τον σύλλογο χωρίς να αποζημιωθεί η ομάδα .
Τον Δεκέμβριο η Βασιλική Υπηρεσία Δημοσίων Εσόδων & Τελωνείων ( HMRC ) οδήγησε την ομάδα στο Ανώτατο Δικαστήριο του Λονδίνου .
Η Πρέμιερσιπ αποφάσισε να άρει το εμπάργκο μεταγραφών την περίοδο του Ιανουαρίου , δίνοντας στην ομάδα την δυνατότητα να έρθει σε κάποιες συμφωνίες για να μπορέσει να βρει κάποια χρήματα .
Τον Φεβρουάριο , και ενώ η ομάδα δεν μπορούσε να πληρώσει για τέταρτη φορά μέσα στην χρονιά τους παίκτες της , η ομάδα άλλαξε πάλι χέρια .
Αυτή την φορά νέος ιδιοκτήτης ήταν ο Μπαλράμ Τσαϊνράι ( Balram Chainrai ) από το Νεπάλ , ο οποίος ανέλαβε την ομάδα στο πλαίσιο μιας ρήτρας ενός δανείου που είχε συμφωνηθεί με τους προηγούμενους ιδιοκτήτες .
Μετά από αυτές τις αλλαγές , το Ανώτατο Δικαστήριο του Λονδίνου αποφάσισε να δώσει μια μικρή παράταση στην ομάδα για να παρουσιάσει μια πιο διαφανή εικόνα σχετικά με τα οικονομικά και διοικητικά της στοιχεία .
Η ομάδα δεν μπόρεσε να εξασφαλίσει νέο αγοραστή μέχρι την λήξη της προθεσμίας και της επιβλήθηκε αναγκαστικός διαχειριστής , ο οποίος ήταν ο Ανδρέας Ανδρονίκου από την εξειδικευμένη εταιρεία διαχείρισης πτωχεύσεων UHY Hacker Young , ενώ της αφαιρέθηκαν και 9 βαθμοί .
Αγωνιστικά , η Πόρτσμουθ υποβιβάστηκε ήδη από τις αρχές Απριλίου στην Τσάμπιονσιπ .
Παρά τα μεγάλα προβλήματα , κατάφεραν να φτάσουν μέχρι τον τελικό του Κυπέλλου Αγγλίας , αποκλείοντας την Τότεναμ .
Στον τελικό ηττήθηκαν από την ομάδα της Τσέλσι ΦΚ με 1-0 .
Ενώ η ομάδα είχε δικαίωμα να αγωνιστεί στο Γιουρόπα Λιγκ της περιόδου 2010-11 , η Ποδοσφαιρική Ομοσπονδία ( FA ) απαγόρεψε την συμμετοχή της .
Τον Ιούνιο του 2010 στη θέση του προπονητή αποκτήθηκε ο πρώην τεχνικός της Νοτς Κάουντι , Στιβ Κότεριλ ( Steve Cotterill ) , υπογράφοντας συμβόλαιο διάρκειας 3 ετών .
Στην Πόρτσμουθ έγιναν διάφορες αλλαγές στο έμψυχο δυναμικό , ενώ αποκτήθηκαν κυρίως δανεικοί ή ελεύθεροι παίκτες .
Στις 17 Ιουνίου 2010 , η ομάδα αποφάσισε την εθελούσια ρύθμιση των χρεών της με τους πιστωτές της .
Σε αυτή διαφώνησε η Βασιλική Υπηρεσία Δημοσίων Εσόδων & Τελωνείων ( HMRC ) που αποφάσισε να ασκήσει προσφυγή κατά της απόφασης , η οποία εκδικάστηκε από το Ανώτατο Δικαστήριο του Λονδίνου μεταξύ της 3ης και 5ης Αυγούστου 2010 .
Η απόφαση ήταν κατά της HMRC .
Στις 22 Οκτωβρίου η διοικούσα επιτροπή της ομάδας , με ανακοίνωσή της στην επίσημη ιστοσελίδα της , υποστήριξε πως αδυνατούσε να αντεπεξέλθει στην οικονομική διαχείριση της και την κάλυψη των εξόδων και πρότεινε την διάλυση της Πόρτσμουθ .
Κύριος λόγος αυτής της απόφασης είχε να κάνει η στάση του πρώην ιδιοκτήτη της Αλεξάντερ Γκέινταμακ , ο οποίος αξίωνε εγγυήσεις για την εξόφληση 2,2 εκατ . λιρών που του χρώσταγε η ομάδα , ώστε να υπογράψει τα έγγραφα για την έξοδό της από το καθεστώς αναγκαστικής οικονομικής διαχείρισης .
Τελικά , μια συμφωνία μεταξύ των δύο πλευρών επετεύχθη και η ομάδα κατάφερε να απεμπλακεί .
Στα μέσα της άνοιξης του 2011 ξεκίνησαν συζητήσεις για την εξαγορά του πλειοψηφικού πακέτου μετοχών της ομάδας που κατείχε ο Τσαϊνράι , από τον Ρώσο επιχειρηματία Βλάντιμιρ Αντόνοφ , έναντι ενός ποσού που πλησίαζε τα 20 εκατομμύρια ευρώ .
Το σύμβολο της ομάδας προέρχεται από το επίσημο έμβλημα της πόλης του Πόρστμουθ .
Πρόκειται για ένα χρυσό αστέρι με οχτώ ακτίνες , στο κάτω μέρους του οποίου υπάρχει μια χρυσή ημισέληνος που κοιτά προς τα πάνω .
Τα δύο προηγούμενα στοιχεία βρίσκονται μέσα σε μια μπλε ασπίδα .
Το σύμβολο αυτό δόθηκε στην πόλη του Πόρτσμουθ μετά την κατάληψη της από τον Ριχάρδο τον Λεοντόκαρδο το 1194 , και αποτελεί υιοθέτηση του εμβλήματος του Ισαάκιου Κομνηνού της Κύπρου , την οποία ο Ριχάρδος κατέλαβε κατά τη διάρκεια της 3ης Σταυροφορίας .
Κατά τη διάρκεια της ιστορίας της , ο σύλλογος έχει δοκιμάσει διάφορες παραλλαγές του σήματος , πριν την επαναφορά του στη βασική σύνθεση με το χρυσό αστέρι και το μισοφέγγαρο .
Στις δεκαετίες του 1950 και του 1960 , το παραδοσιακό έμβλημα ήταν ζωγραφισμένο στο πουκάμισο σε λευκό χρώμα και όχι χρυσό .
Μεταξύ 1980 και 1989 , η Πόρτσμουθ το αντικατέστησε με ένα νέο σχέδιο , αυτό μιας μπάλας ποδοσφαίρου μπροστά από μια άγκυρα ( που αντιπροσωπεύει το ναυτικό ) και ενα σπαθί ( που αντιπροσωπεύει το στρατό ) .
Μια εναλλακτική έκδοση του τελευταίου περιελάμβανε μια κυκλική εκδοχή του αστεριού και του μισοφέγγαρου στη θέση της μπάλας ποδοσφαίρου .
Το 1989 η ομάδα αποφάσισε να επιστρέψει στο αρχικό σχέδιο με το αστέρι και το μισοφέγγαρο , αλλά το 1993 το έμβλημα αντικαταστάθηκε από τον ίδιο τον θυρεό της πόλης .
Το 1997 παρουσιάστηκε ένα έμβλημα με παραδοσιακά στοιχεία από το 1898 .
Το 2008 η Πόρτσμουθ παρουσίασε ένα νέο έμβλημα , το οποίο θύμιζε το παραδοσιακό της , με τα σύμβολα να έχουν μια πιο τρισδιάστατη μορφή .
Το 2015 , έπειτα από ανατροφοδότηση των φιλάθλων του συλλόγου , αποφασίστηκε η επιστροφή σε ποιο παραδοσιακά στοιχεία με αργυρές αποχρώσεις .
Το Μάιο του 2018 παρουσιάστηκαν δύο εμβλήματα με την πυξίδα να παραπέμπει σ ' αυτή του εμβλήματος του 1898 .
Το πρώτο νέα έμβλημα , παρόμοιο με τα προηγούμενα , σχεδιάστηκε για τις φανέλες της ομάδας .
Το δεύτερο έμβλημα , που περιβάλλεται από μπλε δαχτυλίδι με την επιγραφή `` Portsmouth Football Club '' , σχεδιάστηκε για επιστολόχαρτα , εμπορεύματα και άλλους εμπορικούς σκοπούς .