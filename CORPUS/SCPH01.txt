Η ιονίζουσα ακτινοβολία μπορεί να διασπάσει τα κρυσταλλικά πλέγματα στα μέταλλα, καθιστώντας τα άμορφα, με επακόλουθη διόγκωση, τον ερπυσμό υλικού και ευθραυστότητα.
Η ιονίζουσα ακτινοβολία μπορεί επίσης να επιταχύνει τις υφιστάμενες χημικές αντιδράσεις όπως ο πολυμερισμός και η διάβρωση, συνεισφέροντας στην απαιτούμενη ενέργεια ενεργοποίησης της αντίδρασης.
Τα οπτικά υλικά σκουραίνουν με την επίδραση της ιονίζουσας ακτινοβολίας .
Ιονίζουσα ακτινοβολία υψηλής έντασης στον αέρα μπορεί να παράξει ορατή αίγλη ιονισμένου αέρα ( ionized air glow ) γαλαζωπού-ιώδους χρώματος .
Η λάμψη μπορεί να παρατηρηθεί , π.χ . κατά τη διάρκεια ατυχημάτων κρισιμότητας ( criticality accidents ) , γύρω από σύννεφα μανιταριού αμέσως μετά από πυρηνική έκρηξη , ή μέσα σε χαλασμένο πυρηνικό αντιδραστήρα όπως κατά την καταστροφή του Τσερνόμπιλ .
Μονατομικά ρευστά , π.χ . τετηγμένο νάτριο , δεν έχουν χημικούς δεσμούς για να σπάσουν και ούτε κρυσταλλικό πλέγμα να διαταράξουν , έτσι είναι απρόσβλητα από τα χημικά αποτελέσματα της ιονίζουσας ακτινοβολίας .
Οι απλές διατομικές ενώσεις με πολύ αρνητική πρότυπη ενθαλπία σχηματισμού , όπως το υδροφθόριο θα ανασχηματιστούν γρήγορα και στιγμιαία μετά τον ιονισμό .
Ο ιονισμός των υλικών αυξάνει προσωρινά την αγωγιμότητά τους , επιτρέποντας δυνητικά τη βλάβη των επιπέδων του ρεύματος .
Αυτός είναι ένας ιδιαίτερος κίνδυνος στη μικροηλεκτρονική ημιαγωγών που χρησιμοποιείται σε ηλεκτρονικό εξοπλισμό , με τα επακόλουθα ρεύματα να εισάγουν σφάλματα λειτουργίας ή ακόμα και μόνιμη βλάβη των συσκευών .
Συσκευές σε περιβάλλοντα υψηλής ακτινοβολίας όπως στην πυρηνική βιομηχανία και σε ατμοσφαιρικές ( διαστημικές ) εφαρμογές μπορεί να υφίστανται σκλήρυνση στην ακτινοβολία ( radiation hardening ) για να αντισταθούν σε τέτοιες επιπτώσεις μέσω σχεδίασης , επιλογής υλικών και μεθόδων κατασκευής .
Η ακτινοβολία πρωτονίων του διαστήματος μπορεί επίσης να προκαλέσει μονοσυμβατικές ( single-event ) αλλαγές σε ψηφιακά κυκλώματα .
Τα ηλεκτρικά αποτελέσματα της ιονίζουσας ακτινοβολίας χρησιμοποιούνται σε ανιχνευτές ακτινοβολίας με αέριο , π.χ . τον μετρητή Γκάιγκερ ή τον θάλαμο ιόντων .
Γενικά , η ιονίζουσα ακτινοβολία είναι επικίνδυνη και δυνητικά θανάσιμη σε ζώντες οργανισμούς , αλλά μπορεί να έχει θετικά αποτελέσματα στην ακτινοθεραπεία ( radiation therapy ) για τη θεραπεία του καρκίνου και τη θυρεοτοξίκωση .
Τα περισσότερα αρνητικά αποτελέσματα της έκθεσης στην ακτινοβολία μπορούν να ομαδοποιηθούν σε δύο γενικές κατηγορίες : Η πιο συνηθισμένη επίπτωση είναι ο τυχαίος επαγόμενος καρκίνος με λανθάνουσα περίοδο ετών ή δεκαετιών μετά την έκθεση .
Ο μηχανισμός με τον οποίον συμβαίνει αυτό είναι καλά κατανοητός , αλλά τα ποσοτικά πρότυπα που προβλέπουν το επίπεδο του κινδύνου παραμένουν αμφιλεγόμενα .
Το πιο πλατιά αποδεκτό πρότυπο θεωρεί ότι η συχνότητα των καρκίνων λόγω της ακτινοβολίας ιονισμού αυξάνεται γραμμικά με την δραστική δόση ακτινοβολίας ( effective radiation dose ) με ρυθμό 5,5 % ανά sievert .
Εάν αυτό το γραμμικό πρότυπο είναι σωστό , τότε η φυσική ακτινοβολία υποβάθρου είναι η πιο επικίνδυνη πηγή ακτινοβολίας για την υγεία του γενικού πληθυσμού , ακολουθούμενη από την ιατρική απεικόνιση από κοντά ως δεύτερη . Άλλα πιθανά αποτελέσματα της ιονίζουσας ακτινοβολίας είναι η τερατογένεση ( teratogenesis ) , η γνωστική μείωση και οι καρδιαγγειακές παθήσεις .
Υψηλές δόσεις ακτινοβολίας επιφέρουν αιτιοκρατικά αποτελέσματα που συμβαίνουν αξιόπιστα πάνω από ένα κατώφλι και η βαρύτητά τους αυξάνει με τη δόση .
Τα νομοτελειακά αποτελέσματα δεν είναι κατ ' ανάγκη περισσότερο ή λιγότερο σοβαρά από τα τυχαία αποτελέσματα· οποιαδήποτε από τα δύο μπορούν τελικά να οδηγήσουν σε προσωρινή ενόχληση ή θάνατο .
Παραδείγματα είναι τα εξής : εγκαύματα ακτινοβολίας και/ή γρήγορος θάνατος μέσω οξέος συνδρόμου ακτινοβολίας , χρόνιου συνδρόμου ακτινοβολίας και ακτινοεπαγόμενη θυρεοειδίτιδα ( radiation-induced thyroiditis ) .
Ελεγχόμενες δόσεις χρησιμοποιούνται ευνοϊκά για ακτινοδιαγνωστική και ραδιοθεραπεία .
Κάποιοι επιστήμονες υποπτεύονται ότι χαμηλές δόσεις μπορεί να έχουν ήπιο ορμετικό ( ευνοϊκό ) αποτέλεσμα που μπορεί να βελτιώσει την υγεία , αλλά η US National Academy of Sciences Biological Effects of Ionizing Radiation Committee `` έχει καταλήξει ότι δεν υπάρχει πειστική απόδειξη που να δείχνει ότι υπάρχει δόση κάτω από το κατώφλι με μηδενικό κίνδυνος πρόκλησης όγκου '' Όταν τα εκπεμπόμενα ισότοπα σωματιδίων άλφα λαμβάνονται εσωτερικά , είναι πολύ πιο επικίνδυνα από ότι δείχνει η ημιζωή τους ή ο ρυθμός διάσπασής τους .
Αυτό οφείλεται στην υψηλή σχετική βιολογική απόδοση της ακτινοβολίας άλφα στην πρόκληση βιολογικής βλάβης μετά την είσοδο ραδιοϊσοτόπων που εκπέμπουν άλφα ακτινοβολία σε ζώντα κύτταρα .
Εισαγόμενα εσωτερικά ραδιοϊσότοπα από πομπούς άλφα όπως τα υπερουράνια ή οι ακτινίδες είναι κατά μέσο όρο περίπου 20 φορές πιο επικίνδυνα και σε κάποια πειράματα μέχρι 1000 φορές πιο επικίνδυνα από την ισοδύναμη επίπτωση ραδιοϊσοτόπων που εκπέμπουν άλφα ή βήτα ακτινοβολία .
Το ανθρώπινο σώμα δεν μπορεί να αισθανθεί την ιονίζουσα ακτινοβολία εκτός από πολύ μεγάλες δόσεις , αλλά τα αποτελέσματα του ιονισμού μπορούν να χρησιμοποιηθούν για να χαρακτηρίσουν την ακτινοβολία .
Ενδιαφέροντες παράμετροι αποτελούν ο ρυθμός διάσπασης , η ροή σωματιδίων , ο τύπος σωματιδίων , η ενέργεια δέσμης , η απελευθερούμενη κινητική ενέργεια ανά μονάδα μάζας , ο ρυθμός δόσης και η δόση ακτινοβολίας .
Εάν ο τύπος ακτινοβολίας δεν είναι γνωστός , τότε μπορεί να καθοριστεί με διαφορικές μετρήσεις παρουσία ηλεκτρικών πεδίων , μαγνητικών πεδίων , ή διαφορετικών ποσών θωράκισης .
Η Διεθνής Επιτροππή Ακτινοπροστασίας ( International Commission on Radiological Protection ) διαχειρίζεται το Διεθνές Σύστημα Ακτινολογικής Προστασίας , που καθορίζουν τα συνιστώμενα όρια πρόσληψης .
Οι τιμές της δόσης μπορεί να εκφράζονται σε απορροφούμενη , ισοδύναμη , ενεργή , ή δεσμευμένη δόση .
Η παρακολούθηση και ο υπολογισμός των δόσεων για προστασίας της ανθρώπινης υγείας ονομάζεται δοσιμετρία .
Βασικά εργαλεία μετρήσεων είναι η χρήση των δοσιμέτρων για να δώσουν την εξωτερική πρόσληψη ενεργού δόσης και η χρήση βιοανάλυσης , για βρώση .
Η δεσμευμένη δόση είναι ένα μέτρο του τυχαίου κινδύνου υγείας λόγω πρόσληψης ραδιενεργού υλικού στο ανθρώπινο σώμα .
Η ICRP αναφέρει `` Για εξωτερική έκθεση , οι δεσμευμένες ενεργές δόσεις ορίζονται γενικά από εκτίμηση των προσλήψεων ραδιονουκλιδίων , από μετρήσεις βιοπροσδιορισμού ή άλλες ποσότητες .
Η δόση ακτινοβολίας καθορίζεται από την πρόσληψη χρησιμοποιώντας συνιστώμενους συντελεστές δόσης '' .
Ο παρακάτω πίνακας δείχνει ακτινοβολία και ποσότητες δόσης σε μονάδες SI και μη-SI .
Οι σχέσεις των ποσοτήτων δόσεων ICRP εμφανίζονται στο συνοδευτικό διάγραμμα .
Η ιονίζουσα ακτινοβολία έχει πολλές βιομηχανικές , στρατιωτικές και ιατρικές χρήσεις .
Η χρησιμότητά της πρέπει να αντισταθμιστεί με τους κινδύνους της , ένας συμβιβασμός που έχει μετατοπιστεί με την πάροδο του χρόνου .
Παραδείγματος χάρη , κάποτε , οι βοηθοί στα καταστήματα υποδημάτων χρησιμοποιούσαν ακτίνες-Χ για να ελέγξουν το μέγεθος υποδημάτων ενός παιδιού , αλλά αυτή η πρακτική σταμάτησε όταν έγιναν καλύτερα γνωστοί οι κίνδυνοι της ιονίζουσας ακτινοβολίας .
Η ακτινοβολία νετρονίων είναι βασική στην εργασία των πυρηνικών αντιδραστήρων και των πυρηνικών όπλων .
Η ικανότητα διείσδυσης των ακτίνων Χ , γ , β και η ακτινοβολία ποζιτρονίων χρησιμοποιείται στην ακτινοδιαγνωστική , στον μη καταστροφικό έλεγχο και πολλές βιομηχανικές μετρήσεις .
Ραδιενεργοί ιχνηθέτες χρησιμοποιούνται σε ιατρικές , βιολογικές και βιομηχανικές εφαρμογές , καθώς και στην ακτινοχημεία .
Η ακτινοβολία α χρησιμοποιείται στους στατικούς εξολοθρευτές και τους ανιχνευτές καπνού .
Τα αποστειρωτικά αποτελέσματα της ιονίζουσας ακτινοβολίας χρησιμοποιούνται στον καθαρισμό ιατρικών οργάνων , στην ακτινοβόληση τροφίμων και στην τεχνική στείρων εντόμων .
Μετρήσεις του C-14 μπορούν να χρησιμοποιηθούν στην χρονολόγηση των καταλοίπων οργανισμών νεκρών προ πολλού ( όπως το ξύλο που είναι χιλιάδες χρόνια παλιό ) .
Η ιονίζουσα ακτινοβολία δημιουργείται μέσω πυρηνικών αντιδράσεων , πυρηνικής αποσύνθεσης , με πολύ υψηλή θερμοκρασία , ή μέσω επιτάχυνσης φορτισμένων σωματιδίων σε ηλεκτρομαγνητικά πεδία .
Οι φυσικές πηγές περιλαμβάνουν τον ήλιο , τους κεραυνούς και εκρήξεις υπερκαινοφανών .
Οι τεχνητές πηγές περιλαμβάνουν πυρηνικούς αντιδραστήρες , επιταχυντές σωματιδίων και σωλήνων ακτίνων Χ.
Η Επιστημονική Επιτροπή του ΟΗΕ για τις Επιπτώσεις της Ατομικής Ακτινοβολίας ( UNSCEAR ) κατηγοριοποίησε τους τύπους της ανθρώπινης έκθεσης .
Η Διεθνής Επιτροπή Ακτινολογικής Προστασίας διαχειρίζεται το Διεθνές Σύστημα Ακτινολογικής Προστασίας , που ορίζει τα συνιστώμενα όρια δόσεων πρόσληψης .
Η ακτινοβολία υποβάθρου προέρχεται από φυσικές και ανθρωπογενείς πηγές .
Ο γενικός μέσος όρος έκθεσης των ανθρώπων σε ιονίζουσα ακτινοβολία είναι περίπου 3 mSv ( 0,3 rem ) τον χρόνο , 80 % της οποίας προέρχεται από τη φύση .
Το υπόλοιπο 20 % προκύπτει από έκθεση σε ανθρωπογενείς πηγές ακτινοβολίας , κυρίως από ιατρική απεικόνιση .
Ο μέσος όρος έκθεσης είναι πολύ υψηλότερος στις αναπτυγμένες χώρες , κυρίως λόγω της αξονικής τομογραφίας και της πυρηνικής ιατρικής .
Η φυσική ακτινοβολία υποβάθρου προέρχεται από πέντε κύριες πηγές : κοσμική ακτινοβολία , ηλιακή ακτινοβολία , εξωτερικές γήινες πηγές ακτινοβολία στο ανθρώπινο σώμα και ραδόνιο .
Ο ρυθμός υποβάθρου για τη φυσική ακτινοβολία ποικίλλει σημαντικά με την τοποθεσία , όντας μικρός έως και 1,5 mSv/a ( 1,5 mSv τον χρόνο ) σε κάποιες περιοχές και πάνω από 100 mSv/a σε άλλες .
Το υψηλότερο επίπεδο καθαρά φυσικής ακτινοβολίας που καταγράφηκε στην επιφάνεια της Γης είναι 90 µGy/h ( 0,8 Gy/a ) σε μια βραζιλιάνικη μαύρη ακτή που αποτελείται από μοναζίτη .
Η υψηλότερη ακτινοβολία υποβάθρου σε κατοικήσιμη περιοχή βρίσκεται στο Ραμσάρ , κυρίως λόγω του φυσικά ραδιενεργού ασβεστόλιθου που χρησιμοποιείται ως δομικό υλικό .
Περίπου 2000 από τους πιο εκτεθειμένους κατοίκους δέχονται έναν μέσο όρο δόσης ακτινοβολίας 10 mGy το έτος , ( 1 rad/έτος ) δέκα φορές περισσότερο από το συνιστώμενο δημόσιο όριο έκθεσης από τεχνητές πηγές από την ICRP .
Τα μέγιστα επίπεδα βρέθηκαν σε ένα σπίτι όπου η δραστική δόση ακτινοβολίας λόγω εξωτερικής ακτινοβολίας ήταν 135 mSv/a , ( 13,5 rem/έτος ) και η δεσμευμένη δόση από ραδόνιο ήταν 640 mSv/a ( 64,0 rem/yr ) .
Αυτή η μοναδική περίπτωση είναι πάνω από 200 φορές υψηλότερη από τον παγκόσμιο μέσο όρο ακτινοβολίας υποβάθρου .
Η Γη και όλα τα ζώντα είδη βομβαρδίζονται συνεχώς με ακτινοβολία εκτός του ηλιακού μας συστήματος .
Αυτή η κοσμική ακτινοβολία αποτελείται από σχετιστικά σωματίδια : θετικά φορτισμένους πυρήνες ( ιόντα ) από πρωτόνια με 1 amu ( περίπου το 85 % από αυτούς ) μέχρι πυρήνες σιδήρου 26 amu και ακόμα παραπέρα . ( Τα υψηλού ατομικού αριθμού σωματίδια ονομάζονται ιόντα HZE . ) Η ενέργεια αυτής της ακτινοβολίας μπορεί να ξεπεράσει κατά πολύ αυτή που μπορεί να δημιουργήσουν οι άνθρωποι , ακόμα και στους μεγαλύτερους επιταχυντές σωματιδίων .
Αυτή η ακτινοβολία αλληλεπιδρά στην ατμόσφαιρα δημιουργώντας δευτερογενή ακτινοβολία που πέφτει στη γη , συμπεριλαμβάνοντας ακτίνες Χ , μιόνια , πρωτόνια , αντιπρωτόνια , σωματίδια άλφα , πιόνια , ηλεκτρόνια , ποζιτρόνια και νετρόνια .
Η δόση από την κοσμική ακτινοβολία είναι κυρίως από μιόνια , νετρόνια και ηλεκτρόνια , με έναν ρυθμό δόσης που ποικίλλει σε διαφορετικά μέρη του κόσμου και εξαρτάται κυρίως από τα γεωμαγνητικά πεδία , το ύψος και τον ηλιακό κύκλο .
Ο ρυθμός δόσης της κοσμικής ακτινοβολίας στα αεροπλάνα είναι τόσο υψηλός που σύμφωνα με την αναφορά του Οργανισμού Ηνωμένων Εθνών UNSCEAR 2000 , τα μέλη του πληρώματος πτήσης δέχονται μεγαλύτερη δόση κατά μέσο όρο από οποιονδήποτε άλλον εργαζόμενο , συμπεριλαμβανομένων των εργαζομένων σε πυρηνικά εργοστάσια .
Τα πληρώματα των αεροσκαφών δέχονται περισσότερη κοσμική ακτινοβολία εάν πετούν κατ ' επανάληψη σε πτήσεις που τους φέρνουν πιο κοντά στον Βόρειο ή Νότιο πόλο σε μεγάλα ύψη , όπου αυτός ο τύπος ακτινοβολίας είναι μέγιστος .
Οι κοσμικές ακτίνες περιλαμβάνουν επίσης γάμμα ακτίνες υψηλής ενέργειας , των οποίων οι ενέργειες είναι πολύ μεγαλύτερες από ηλιακές ή ανθρώπινες πηγές .
Τα περισσότερα υλικά στη Γη περιέχουν κάποια ραδιενεργά άτομα , ακόμα κι αν είναι σε μικρές ποσότητες .
Το μεγαλύτερο μέρος αυτής της λαμβανόμενης δόσης από αυτές τις πηγές είναι από πομπούς ακτίνων γ σε δομικά υλικά , ή πέτρες και έδαφος όταν είναι εξωτερικά .
Τα σημαντικότερα ραδιοϊσότοπα ανησυχίας της επίγειας ακτινοβολίας είναι ισότοπα από κάλιο , ουράνιο και θόριο .
Καθεμιά από αυτές τις πηγές έχει μειούμενη δραστικότητα από τον σχηματισμό της Γης . Όλα τα γήινα υλικά που είναι δομικά υλικά της ζωής περιέχουν ραδιενεργά συστατικά .
Επειδή οι άνθρωποι , τα φυτά και τα ζώα καταναλώνουν τροφή , αέρα και νερό , αυξάνεται ο κατάλογος των ραδιοϊσοτόπων μέσα στον οργανισμό .
Μερικά ραδιονουκλεΐδια , όπως το κάλιο-40 , εκπέμπουν ακτίνες γ υψηλής ενέργειας , που μπορούν να μετρηθούν από ευαίσθητα ηλεκτρονικά συστήματα μέτρησης ραδιενέργειας .
Αυτές οι εσωτερικές πηγές ακτινοβολίας συνεισφέρουν σε μια συνολική δόση ακτινοβολίας του ατόμου από φυσική ακτινοβολία υποβάθρου .
Μια σημαντική πηγή φυσικής ακτινοβολίας είναι το αέριο ραδόνιο , που διαρρέει συνεχώς από το υπόβαθρο του πετρώματος , αλλά μπορεί να συσσωρεύεται σε φτωχά αεριζόμενα σπίτια , λόγω τις υψηλής του πυκνότητας .
Το ραδόνιο-222 είναι ένα αέριο που παράγεται από την αποσύνθεση του ραδίου-226 .
Και είναι τμήμα της φυσικής αλυσίδας διάσπασης του ουρανίου .
Το ουράνιο βρίσκεται στο έδαφος παντού σε διάφορες συγκεντρώσεις .
Μεταξύ των μη καπνιστών , το ραδόνιο είναι η σπουδαιότερη αιτία καρκίνου του πνεύμονα και γενικά , η δεύτερη κύρια αιτία .
Υπάρχουν τρεις τυπικοί τρόποι περιορισμού της έκθεσης : Αυτά μπορούν να εφαρμοστούν σε φυσικές και ανθρωπογενείς πηγές .
Για ανθρωπογενείς πηγές η χρήση του εγκλωβισμού είναι ένα σημαντικό εργαλείο στη μείωση της δόσης πρόσληψης και είναι αποτελεσματικός ένας συνδυασμός θωράκισης και απομόνωσης από το ανοικτό περιβάλλον .
Τα ραδιενεργά υλικά περικλείονται στον μικρότερο δυνατό χώρο και διατηρούνται εκτός του περιβάλλοντος όπως σε κυψέλες ραδιενέργειας ( hot cells ) ( για ακτινοβολία ) ή συσκευές με χειριστήρια ( gloveboxes ) ( για μόλυνση ) .
Ραδιενεργά ισότοπα για ιατρική χρήση , παραδείγματος χάρη , διανέμονται σε κλειστές εγκαταστάσεις χειρισμού , ενώ οι πυρηνικοί αντιδραστήρες λειτουργούν μέσα σε κλειστά συστήματα με πολλαπλά φράγματα που διατηρούν τα ραδιενεργά υλικά περιορισμένα .
Αίθουσες εργασίας , κυψέλες ραδιενέργειας και συσκευές με χειριστήρια έχουν ελαφρώς μειωμένες πιέσεις αέρα για να αποτρέψουν τη διαφυγή των αιωρουμένων υλικών σε ανοικτό περιβάλλον .
Σε πυρηνικές συγκρούσεις ή ειρηνικές πυρηνικές εκλύσεις τα μέτρα της πολιτικής προστασίας μπορούν να βοηθήσουν στη μείωση της έκθεσης των πληθυσμών μειώνοντας την πρόσληψη των ισοτόπων και την επαγγελματική έκθεση . Ένα είναι η διανομή ταμπλετών από ιωδιούχο κάλιο ( KI ) , που φράσσουν την πρόσληψη του ραδιενεργού ιωδίου-131 ( ένα από τα κύρια προϊόντα ραδιοϊσοτόπων της πυρηνικής σχάσης ) στον ανθρώπινο αδένα του θυρεοειδή ) .
Τα επαγγελματικά εκτιθέμενα άτομα ελέγχονται μέσα στο κανονιστικό πλαίσιο της χώρας όπου εργάζονται και σύμφωνα με τους τοπικούς περιορισμούς της πυρηνικής άδειας .
Αυτοί συνήθως βασίζονται στις συστάσεις της ICRP .
Η Διεθνής Επιτροπή Ακτινοπροστασίας συνιστά περιορισμένη τεχνητή ακτινοβολία .
Για επαγγελματική έκθεση , το όριο είναι 50 mSv για ένα έτος , με μέγιστο 100 mSv σε μια διαδοχική περίοδο πέντε ετών .
Η έκθεση στην ακτινοβολία αυτών των ατόμων παρακολουθείται προσεκτικά με τη χρήση δοσιμέτρων και άλλων οργάνων ακτινοπροστασίας που θα μετρούν τις συγκεντρώσεις των ραδιενεργών σωματιδίων , τις τιμές της ακτινοβολίας γάμμα και τη ραδιενεργή μόλυνση .
Διατηρείται ένα αρχείο των δόσεων .