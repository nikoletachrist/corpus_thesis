Με το πείσμα του και τις συντονισμένες ενέργειές του κατάφερε να διατηρήσει ζωντανό το σύλλογο μετά την καταστροφή της Σμύρνης και να θέσει τα νέα θεμέλια για τη συνέχιση της δράσης του στην Αθήνα .
Τα Δάλλεια ξεκίνησαν το 1931 ως αγώνες παίδων και επαναλήφθηκαν το 1933 . Έλαβαν λαμπρό χαρακτήρα από το 1937 , με εισήγηση του νεοεκλεγμένου προέδρου του Πανιωνίου , Δημητρού Καραμπάτη .
Ξεκίνησαν ως ετήσιοι αθλητικοί αγώνες ανδρών και εφήβων , ως συνεισφορά του συλλόγου στο αθλητικό καλεντάρι του ΣΕΓΑΣ , κατ ' αναλογία παρόμοιων αγώνων που διεξάγονταν από άλλους αθηναϊκούς συλλογους παλαιότερα , όπως οι αθλητικοί αγώνες « Παναθήναια » που συνδιοργάνωναν ο Πανελλήνιος Γ.Σ . και ο Εθνικός Γ.Σ . από το 1919 και οι Αβερώφειοι αθλητικοί αγώνες που συνδιοργάνωναν ο Παναθηναϊκός Α.Ο . και ο Γ.Σ .
Αμαρουσίου από το 1925 .
Τα αναβαθμισμένα Δάλλεια από την πρώτη χρονιά καθιερώθηκαν ως μία σημαντική αθλητική συνάντηση και σε αυτούς συμμετείχε η αφρόκρεμα των Ελλήνων αθλητών .
Διεξάγονταν στο Παναθηναϊκό Στάδιο , εκτός από δύο φορές που έγιναν στο Στάδιο Νέας Σμύρνης , ως τις αρχές της δεκαετίας του '60 υπενθυμίζοντας σε όλους τον ιστορικό ηγέτη του Πανιωνίου .
Οι αγώνες ήταν ενταγμένοι στο επίσημο πρόγραμμα του ΣΕΓΑΣ και συχνά αποτελούσαν ένα από τα κριτήρια επιλογής αθλητών για την εθνική ομάδα .
Γι ' αυτό συμμετείχαν σε αυτούς οι μεγαλύτεροι Έλληνες πρωταθλητές .
Προπολεμικά περιλάμβαναν και αγωνίσματα εφήβων ενώ μεταπολεμικά συμπεριλήφθηκαν γυναικεία αγωνίσματα .
Κάποια χρονιά έγινε προσπάθεια να αποκτήσουν διεθνή χαρακτήρα , με την πρόσκληση ξένων αθλητών , χωρίς συνέχεια .
Ξεκίνησαν με την προοπτική να είναι ετήσιοι αγώνες .
Μεταπολεμικά άρχισαν να τελούνται ανά διετία , εναλλάξ με τους Πανιώνιους Αγώνες , ως το 1950 .
Στη συνέχεια ο Πανιώνιος έριξε το βάρος στη διοργάνωση διεθνών ημερίδων στίβου σε συνεργασία με άλλα σωματεία και διοργάνωνε τα Δάλλεια περιστασιακά χωρίς σταθερό ρυθμό .
Με αυτή τη μορφή διεξήχθησαν άλλες τρεις φορές : το 1954 , το 1959 και για τελευταία φορά το 1962 .
Ακολούθησε ο θάνατος του Καραμπάτη ( 1964 ) και δεν επαναλήφθηκαν .
Στους αγώνες δίνονταν ατομικά βραβεία αλλά υπήρχε και ομαδική βαθμολογία στα αγωνίσματα ανδρών για τους συλλόγους που μετείχαν .
Στο νικητή σύλλογο απονεμόταν ειδικό τριετές επαμειβόμενο βαρύτιμο έπαθλο που είχε αθλοθετήσει ο Πανιώνιος Γ.Σ . και μεταπολεμικά το Υπουργείο Παιδείας κάποιες χρονιές .
Οι αγώνες παίδων Α΄ Δάλλεια διεξήχθησαν στις 27 Δεκεμβρίου 1931 στο Παναθηναϊκό Στάδιο στη μνήμη του Δημητρού Δάλλα , με αφορμή την επέτειο των δύο ετών από το θάνατο του που είχε συμβεί στις 23/12/1929 .
Ενόψει των εορτών των Χριστουγέννων και της Πρωτοχρονιάς , η εορτή αφορούσε αποκλειστικά τα παιδιά και ο σύλλογος διέθεσε τις εισπράξεις υπέρ του Πατριωτικού Ιδρύματος ( του μετέπειτα ΠΙΚΠΑ ) .
Επίσης , είχε προβλέψει την δωρεάν είσοδο απόρων παιδιών σε ειδική πτέρυγα των κερκίδων .
Η σχετική ανακοίνωση στον τύπο αναφέρει : Το πρόγραμμα ξεκίνησε στις 2.30 μ.μ . και περιλάμβανε 10 αγωνίσματα : 7 παίδων α΄ κατηγορίας ( 15 ετών και άνω ) και 3 β΄ κατηγορίας ( ως 15 ετών ) .
Δεν αναφέρεται ομαδική βαθμολογία , όπως στην επόμενη διοργάνωση .
Πολυνίκης σύλλογος αναδείχθηκε ο Α.Ο.Π .
Φαλήρου .
Τα αποτελέσματα έχουν ως εξής : Διεξήχθησαν στις 8 Ιανουαρίου με συμμετοχή άνω τω 120 παίδων από συλλόγους του λεκανοπεδίου .
Υπήρξε ομαδική βαθμολογία με νικήτρια την ομάδα του ΑΟ Παλαιού Φαλήρου .
Στην εφημερίδα ΕΘΝΟΣ , της οποίας την αθλητική στήλη είχε ο παλιός αθλητής του Πανιωνίου Δ.
Καραμπάτης αναφέρονται ως Β΄ Δάλλεια , όπως και η διοργάνωση του 1937 .
Το σχετικό δημοσίευμα έχει ως εξής : Τα Β΄ Δάλλεια διεξήχθησαν το Σαββατοκύριακο 21 και 22 Αυγούστου 1937 στο Παναθηναϊκό Στάδιο , με την έγκριση του ΣΕΓΑΣ , εκτός από το αγώνισμα της σφυροβολίας που διεξήχθη την Παρασκευή , 20 Αυγούστου στο γυμναστήριο του Πανελληνίου .
Αποτέλεσαν ένα μικρό πανελλήνιο πρωτάθλημα και η επιτυχημένη διεξαγωγή τους καθιέρωσε τα `` Δάλλεια '' ανάμεσα στους πιο σημαντικούς αγώνες της χρονιάς .
Παραδόξως χαρακτηρίστηκαν Β΄ Δάλλεια , όπως και οι αγώνες παίδων του 1933 και η αρίθμηση αυτή καθιερώθηκε στο εξής .
Η επιτυχία τους οφείλεται στην καλή προετοιμασία που είχε κάνει ο Πανιώνιος , ο οποίος είχε έγκαιρα ανακοινώσει τη διεξαγωγή τους μέσω του τύπου , ορίζοντας δεσμευτική προσθεσμία συμμετοχής : Επίσης , από τη χρονιά αυτή καθιερώθηκε η απονομή επάθλου στον πολυνίκη σύλλογο : Το πρόγραμμά τους περιλάμβανε όλα τα αγωνίσματα των Βαλκανικών Αγώνων καθώς και κάποια εφηβικά .
Από τον ΣΕΓΑΣ χαρακτηρίστηκαν επίσημα ως `` προβαλκανικοί αγώνες '' , αφού τα αποτελέσματά τους υπολογίστηκαν ως κριτήριο για τον καταρτισμό της εθνικής ομάδας που θα μετείχε στους Βαλκανικούς Αγώνες στο Βουκουρέστι .
Μετείχαν πάνω από 300 αθλητές από την Αθήνα , τον Πειραιά , την Αλεξάνδρεια , την Κύπρο και διάφορες επαρχιακές πόλεις ( Τρίπολη , Χίος , Σάμος , Σέρρες , Τρίκαλα κ.ά . ) : Από τους Έλληνες πρωταθλητές δεν μετείχαν μόνον οι Λαμπράκης , Θάνος , Λεκατσάς και Μακόπουλος που βρίσκονταν στο Παρίσι για τους `` ολυμπιακούς '' φοιτητικούς αγώνες .
Για να διευκολυνθεί η λαϊκή προσέλευση τα εισιτήρια είχαν προσιτές τιμές : 10 δρχ . γενική είσοδος , εκτός από τις δύο κεντρικές κερκίδες 8 και 9 του δεξιού διαζώματος που είχαν 20 δρχ .
Εκτός από το έπαθλο για το νικητή της ομαδικής βαθμολογίας είχαν αθλοθετηθεί πολυάριθμα άλλα έπαθλα από ιδιωτικούς και δημόσιους φορείς για τους νικητές διαφόρων αγωνισμάτων .
Νικητής στην ομαδική βαθμολογία αναδείχθηκε ο Εθνικός Γ.Σ .
Ανδρών Εφήβων Γενική βαθμολογία Τα Δάλλεια του 1938 διεξήχθησαν το Σαββατοκύριακο 24 και 25 Σεπτεμβρίου στο Παναθηναϊκό Στάδιο .
Αναφέρονται ως `` Δ΄ Δάλλεια '' , αν και οι αγώνες του 1937 αποκαλούνταν `` Β΄ Δάλλεια '' , ενώ μεταπολεμικά έχουμε διοργάνωση `` Δ΄ Δάλλεια '' το 1945 .
Προφανώς , προσμετρήθηκαν και οι δύο αγώνες παίδων του 1932 και 1933 .
Οι αγώνες του 1938 σημείωσαν εξαιρετική επιτυχία και συγκέντρωσαν πλήθος κόσμου , δεδομένου ότι ο ΣΕΓΑΣ τους συνδύασε με τα `` Επινίκεια '' της ελληνικής επικράτησης στους Βαλκανικούς Αγώνες στο Βελιγράδι που είχαν γίνει λίγες ημέρες ενωρίτερα . Έτσι συμμετείχαν όλοι οι μεγάλοι Έλληνες πρωταθλητές .
Εκτός από τους βαλκανιονίκες υπήρξε αθρόα συμμετοχή αθλητών από όλη την Ελλάδα ( Αλεξανδρούπολη , Κομοτηνή , Χίο , Τρίκαλα ) και από την Αλεξάνδρεια , διότι οι αγώνες υπολογίζονταν στη γενική διασυλλογική βαθμολογία για το Κύπελλο της 40ετηρίδος του ΣΕΓΑΣ .
Επίσης , μετείχε μεγάλος αριθμός εφήβων στα αντίστοιχα αγωνίσματα .
Το βαρύτιμο έπαθλο των αγώνων κατέκτησε ο Πανελλήνιος Γ.Σ .
Επίσης , απονεμήθηκαν ειδικά έπαθλα για τις καλύτερες επιδόσεις δρόμων , αλμάτων και βολών σύμφωνα με το φινλανδικό σύστημα βαθμολογίας επιδόσεων , μια πρωτότυπη πρωτοβουλία του Πανιωνίου .
Τα μετάλλια των νικητών ήταν εξαιρετικής τέχνης και είχαν παραγγελθεί από το εξωτερικό .
Απεικόνιζαν έναν αθλητή μπροστά στην Ακρόπολη με τα χέρια υψωμένα στον ουρανό σε θέση δέησης .
Στο περιθώριο των αγώνων ειδικά τιμητικά μετάλλια απονεμήθηκαν στους βαλκανιονίκες από τον υπουργό Κώστα Κοτζιά .
Ανδρών Εφήβων Ατομικά έπαθλα φινλανδικής βαθμολογίας Γενική βαθμολογία Τα πρώτα μεταπολεμικά `` Δάλλεια '' διεξήχθησαν στο Στάδιο Νέας Σμύρνης , την Κυριακή 26 Αυγούστου 1945 , ως ημερίδα και όχι ως διήμεροι αγώνες , με δέκα μόνο αγωνίσματα .
Δεν διεξήχθησαν ούτε αγωνίσματα εφήβων , όπως άλλωστε σε όλες τις μεταπολεμικές διοργανώσεις . Ήταν η πρώτη απόπειρα του συλλόγου μετά τον πόλεμο να διοργανώσει αθλητικούς αγώνες και χαρακτηρίστηκαν « οι πρώτοι μεγάλοι αγώνες της περιόδου » .
Συμμετείχαν αρκετοί αθλητές κυρίως από σωματεία του κέντρου , έν όψει και της συγκρότησης της εθνικής ομάδας που θα μετέβαινε για αγώνες στην Κωνσταντινούπολη .
Το έπαθλο της γενικής βαθμολογίας κατέκτησε ο Παναθηναϊκός Α.Ο .
Καλύτερος αθλητής των αγώνων ήταν ο άλτης Γιάννης Λάμπρου με δύο νίκες στα άλματα εις μήκος και εις ύψος .
Οι αγώνες ονομάζονται `` Δ΄ Δάλλεια '' , αρίθμηση που θα συνεχίσει να αυξάνει ομαλά τα επόμενα χρόνια : Ανδρών Γενική βαθμολογία Από το 1946 τα Δάλλεια ανέκτησαν την προπολεμική τους μορφή .
Διεξήχθησαν το Σαββατοκύριακο 3 και 4 Αυγούστου με πλήρες αγωνιστικό πρόγραμμα , στο οποίο προστέθηκαν για πρώτη φορά και τα 3.000μ στιπλ , έπειτα από αίτημα του ΣΕΓΑΣ .
Επανήλθαν στο Παναθηναϊκό Στάδιο διατηρώντας πάντα την παλιά τους αίγλη και απο τα αποτελέσματά τους κρίθηκε η συγκρότηση της ελληνικής αποστολής για το Ευρωπαϊκό Πρωτάθλημα Στίβου του Όσλο : Στους αγώνες μετείχαν σχεδόν όλοι οι αθηναϊκοί και πειραϊκοί σύλλογοι καθώς και αθλητές από την Πάτρα και τον Αλμυρό Βόλου .
Βαθμολογήθηκαν οι τρεις πρώτοι κάθε αγωνίσματος με 3-2-1 βαθμούς αντίστοιχα .
Την πρώτη θέση στην ομαδική βαθμολογία κατέλαβε ο διοργανωτής Πανιώνιος , για πρώτη φορά στην ιστορία του θεσμού .
Μετείχε , επίσης , εκτός συναγωνισμού η ομάδα της Αστυνομίας Πόλεων .
Γενική βαθμολογία * Σημείωση : Στα 100μ οι Απετιάν και Γρανίτσας τερμάτισαν ταυτόχρονα και έτρεξαν εκ νέου μόνο οι δυό τους .
Και πάλι τερμάτισαν ταυτόχρονα και οι κριτές δυσκολεύτηκαν μέχρι να αποφασίσουν να δώσουν τη νίκη στον Απετιάν .
Τα Δάλλεια του 1948 διεξήχθησαν το Σαββατοκύριακο 10 και 11 Ιουλίου στο Παναθηναϊκό Στάδιο με συμμετοχή των κορυφαίων Ελλήνων αθλητών .
Το πρόγραμμα περιλάμβανε όλα τα ολυμπιακά αγωνίσματα σταδίου , εκτός από τα 10χλμ .
Δεν διεξήχθη η `` γραφική '' πλέον ελληνική δισκοβολία .
Δεδομένου ότι ήταν οι τελευταίοι σημαντικοί αγώνες πριν από τους Ολυμπιακούς Αγώνες του Λονδίνου , μετείχαν και οι δώδεκα Έλληνες πρωταθλητές που είχαν επιλεγεί αρχικά για την ολυμπιακή ομάδα , ώστε να δοκιμάσουν τις δυνάμεις τους : Ο ΣΕΓΑΣ είχε ανακοινώσει πως την τελική επιλογή αθλητών της ολυμπιακής ομάδας θα την έκανε μετά τα `` Δάλλεια '' . Έτσι οι αγώνες απέκτησαν χαρακτήρα `` τελευταίας προολυμπιακής δοκιμασίας '' για τους Έλληνες πρωταθλητές : Η συγκυρία της προολυμπιακής περιόδου είχε ως αποτέλεσμα τα Στ΄ Δάλλεια να εξελιχθούν στην η πιο πετυχημενη από τις ως τότε διοργανώσεις και να καταρριφθούν τα περισσότερα ρεκόρ αγώνων , πολλά από τα οποία κρατούσαν από την προπολεμική περίοδο .
Εκτός από τα σωματεία του κέντρου αθλητές έστειλαν σύλλογοι από την Θεσσαλονίκη , την Πάτρα , τον Αλμυρό Βόλου και την Αλεξάνδρεια της Αιγύπτου .
Σε μια προσπάθεια να διεθνοποιήσει τους αγώνες , ο Πανιώνιος είχε προσκαλέσει και Τούρκους πρωταθλητές .
Παρά την κατ ' αρχήν αποδοχή της πρόσκλησης , τελικά η ομοσπονδία της Τουρκίας απάντησε πως `` αδυνατεί να αποστείλει τους αθλητάς της λόγω των εκεί τελουμένων αγώνων Ολυμπιακής προκρίσεως '' .
Την πρώτη θέση στην ομαδική βαθμολογία κατέλαβε ο Παναθηναϊκός .
Βαθμολογήθηκαν οι έξι πρώτοι κάθε αγωνίσματος με 6-5-4-3-2-1 βαθμούς .
Γενική βαθμολογία Ατομικά έπαθλα Τα Δάλλεια του 1950 πραγματοποιήθηκαν το Σαββατοκύριακο 17 και 18 Ιουνίου στο Παναθηναϊκό Στάδιο , εκτός από το αγώνισμα της σφυροβολίας που διεξήχθη την Παρασκευή 16 Ιουνίου στο Στάδιο Νέας Σμύρνης .
Στο πρόγραμμα υπήρχαν όλα τα αγωνίσματα σταδίου εκτός από τα 10χλμ και τα 3χλμ στιπλ .
Για πρώτη φορά στα Δάλλεια συμπεριλήφθηκαν και γυναικεία αγωνίσματα .
Οι αγώνες έγιναν μία εβδομάδα πριν από το Πανελλήνιο πρωτάθλημα στίβου ανδρών 1950 , το οποίο θα διεξαγόταν στα Τρίκαλα και συμμετείχαν όλοι οι Έλληνες πρωταθλητές από τους συλλόγους του κέντρου και πολλοί των επαρχιών .
Στα αγωνίσματα ανδρών υπήρξε και ομαδική βαθμολογία και στον πρώτο σύλλογο απονεμήθηκε ειδικό έπαθλο .
Βαθμολογήθηκαν οι έξι πρώτοι κάθε αγωνίσματος με 6-5-4-3-2-1 βαθμούς , ενώ στις σκυταλοδρομίες οι βαθμοί διπλασιάζονταν .
Υπήρχε ιδιαίτερο ενδιαφέρον για τη συμμετοχή , εξαιτίας του ενδιαφέροντος του Πανιωνίου για τη διοργάνωση : Παρά την άρτια προετοιμασία δεν σημειώθηκαν ιδιαίτερα ικανοποιητικά ρεκόρ , διότι επικρατούσε αποπνικτική ζέστη , ενώ φυσούσε ενοχλητικός άνεμος .
Την παράσταση των αγώνων έκλεψε η αθλήτρια Φανή Αργυρίου που πρώτευσε σε τέσσερα αγωνίσματα ( ύψος , ακόντιο , σφαίρα , 80μ εμπ . ) και ήταν 2η σε άλλα δύο ( μήκος , δίσκος ) .
Την πρώτη θέση στην ομαδική βαθμολογία ανδρών κατέλαβε ο Εθνικός Γ.Σ .
Ανδρών Γυναικών Ατομικά έπαθλα Γενική βαθμολογία ανδρών Η επόμενη διοργάνωση των Δαλλείων διεξήχθη τέσσερα χρόνια μετά την προηγούμενη .
Οι αγώνες έγιναν το Σαββατοκύριακο 26 και 27 Ιουνίου και επέστρεψαν στο Στάδιο Νέας Σμύρνης έπειτα από εννιά χρόνια .
Ο λόγος της επιτροφής δεν ήταν η υποβάθμιση των αγώνων αλλά αντιθέτως η αναβάθμισή τους .
Διότι ο σύλλογος είχε ανακατασκευάσει πλήρως το στίβο , τα σκάμματα και τις βαλβίδες των ρίψεων του γυμναστηρίου της Ν.
Σμύρνης , με αποτέλεσμα να είναι πολύ καλύτερο από το απαρχαιωμένο Παναθηναϊκό Στάδιο . Έτσι υπήρξε συμμετοχή όλων των Ελλήνων πρωταθλητών , οι οποίοι προσδοκούσαν να βελτιώσουν τις επιδόσεις τους , ιδίως στους δρόμους : Στο πρόγραμμα υπήρχαν όλα τα αγωνίσματα σταδίου εκτός από τα 10χλμ και τα 3χλμ στιπλ .
Επίσης , αντί για τα 1500μ διεξήχθη ο αγώνας ενός μιλίου , με σκοπό την κατάρριψη του πανελληνίου ρεκόρ , που βαστούσε από το 1935 , από το συναγωνισμό του Δεπάστα με τον Κωνσταντινίδη και τον Γιώργο Παπαβασιλείου . Όντως , ο Βαγγέλης Δεπάστας πέτυχε νέο πανελλήνιο ρεκόρ με 4.23.6 . Όπως και το 1950 διεξήχθησαν και γυναικεία αγωνίσματα .
Ανδρών Γυναικών Το 1958 ο Πανιώνιος θέλησε να δώσει διεθνή διάσταση στα `` Δάλλεια '' και προσκάλεσε αθλητές από την Ιταλία , την Αίγυπτο και την Γιουγκοσλαβία .
Αρχικά οι αγώνες αναγγέλθηκαν ως `` Δάλλεια '' αλλά τελικά επικράτησε η ονομασία `` Τετραεθνείς Αγώνες '' , διότι διοργανώθηκαν σε συνεργασία με τον Παναθηναϊκό : Γι ' αυτό δεν υπολογίστηκαν στην αρίθμηση των Δαλλείων και τα ρεκόρ που σημειώθηκαν δεν μέτρησαν ως ρεκόρ αγώνων .
Διεξήχθησαν στις 19 και 20 Μαΐου 1958 στο Παναθηναϊκό Στάδιο και περιλάμβαναν πλήρες πρόγραμμα ανδρικών αγωνισμάτων σταδίου , συμπεριλαμβανομένων των 10χλμ και των 3.000μ στιπλ , εκτός από τα 4Χ400μ τα οποία αντικαταστάθηκαν από τη σουηδική σκυταλοδρoμία 1000μ ( 100x200x300x400μ ) .
Στους αγώνες μετείχαν 12 Ιταλοί , 5 Γιουγκοσλάβοι , 3 Αιγύπτιοι και οι σημαντικότεροι Έλληνες πρωταθλητές , συνολικά άνω των εκατό αθλητών .
Δεν υπήρχε έπαθλο ομαδικής βαθμολογίας , αλλά απονεμήθηκαν έπαθλα καλύτερης ατομικής βαθμολογίας με το φινλανδικό σύστημα και έπαθλο πολυνίκη αθλητή .
Κορυφαία υπήρξε η συμμετοχή του Ιταλού Ολυμπιονίκη της δισκοβολίας Αντόλφο Κονσολίνι , ο οποίος σε ηλικία 40 ετών πέτυχε την 3η καλύτερη βολή της καριέρας του , κερδίζοντας και το έπαθλο φινλανδικής βαθμολογίας .
Μνημειώδης , επίσης , υπήρξε ο συναγωνισμός του Δεπάστα με τον Ιταλό Σκιάβο και τον Γουγκοσλάβο Βίποτνικ στα 800μ , όπου ο Δεπάστας παροτρυνόμενος από τους 15.000 Έλληνες θεατές παρασύρθηκε σε λάθος τάκτικη τρέχοντας γρήγορα τα πρώτα 400μ και ηττήθηκε στο νήμα .
Ιδιαίτερα πανηγυρίστηκαν η νίκη του Κωνσταντινίδη επί του Μπαράλντι στα 1500μ και οι νίκες του Χιώτη στα 5χλμ και του Παπαβασιλείου στα στιπλ .
Θαυμάστηκαν , οι επιδόσεις των Ιταλών Λιεβόρε στο ακόντιο που πέτυχε ρεκόρ σταδίου και Καβάλλι στο τριπλούν που σημειώσε ρεκόρ Ιταλίας καθώς και οι δύο νίκες του Μάντζα στα 200μ και τα 110μ εμπ .