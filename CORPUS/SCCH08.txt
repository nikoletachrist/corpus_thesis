Χημικό στοιχείο , συχνά αποκαλούμενο ως στοιχείο , είναι οποιαδήποτε ουσία αποτελείται αποκλειστικά από άτομα με τον ίδιο αριθμό πρωτονίων στους πυρήνες τους ( ατομικό αριθμό ) .
Για παράδειγμα , η χημική ουσία που αποτελείται μόνο από άτομα με δύο πρωτόνια στους πυρήνες τους , είναι ένα χημικό στοιχείο , το οποίο μάλιστα ονομάζεται ήλιο .
Τα χημικά στοιχεία διακρίνονται σε μέταλλα , μεταλλοειδή και αμέταλλα .
Τα πιο γνωστά παραδείγματα χημικών στοιχείων είναι ο άνθρακας , το υδρογόνο , το οξυγόνο ( αμέταλλα ) , το πυρίτιο , το αρσενικό ( μεταλλοειδή ) , και , το αλουμίνιο , ο σίδηρος , ο χαλκός , ο χρυσός , ο υδράργυρος και ο μόλυβδος ( μέταλλα ) .
Τα ελαφρύτερα χημικά στοιχεία , που περιλαμβάνουν το υδρογόνο , το ήλιο , και σε μικρότερες ποσότητες , το λίθιο , το βηρύλλιο και το βόριο , θεωρείται ότι έχουν παραχθεί με διάφορες κοσμικές διεργασίες κατά τη διάρκεια της Μεγάλης Έκρηξης και το βομβαρδισμό με κοσμικές ακτίνες .
Η παραγωγή των βαρύτερων χημικών στοιχείων , από τον άνθρακα ως τα πολύ βαρύτερα χημικά στοιχεία , παράχθηκαν με αστρική πυρηνοσύνθεση , και έγιναν διαθέσιμα για τα μεταγενέστερα ηλιακά συστήματα και το σχηματισμό των πλανητών με πλανητικά νεφελώματα και υπερκαινοφανείς αστέρες , που εκτοξεύουν τέτοια χημικά στοιχεία στο διάστημα .
Η υψηλή αφθονία του οξυγόνου , του πυριτίου και του σιδήρου στη Γη αντανακλά τη συνηθισμένη παραγωγή τους σε τέτοια άστρα .
Ενώ τα περισσότερα χημικά στοιχεία είναι γενικά « σταθερά » , μια μικρή ποσότητα φυσικής μετατροπής του ενός χημικού στοιχείου σε ένα άλλο επίσης συμβαίνει με τη διάσπαση των ραδιενεργών χημικών στοιχείων , καθώς επίσης και με άλλες πυρηνικές διεργασίες που συμβαίνουν στη φύση .
Η ιστορία της ανακάλυψης και της χρήσης των χημικών στοιχείων άρχισε μαζί με τις πρωτόγονες ανθρώπινες κοινωνίες που έβρισκαν κάποια φυσικά χημικά στοιχεία που υπάρχουν στη φύση , όπως ο χαλκός , ο χρυσός και ο συντηγμένος σίδηρος και λἰγα άλλα μέταλλα από τα ορυκτά τους .
Αρχικά οι αλχημιστές και οι χημικοί , μεταγενέστερα , ταυτοποίησαν πολλά περισσότερα , με σχεδόν όλα τα φυσικά υπάρχοντα χημικά στοιχεία να είναι ήδη γνωστά μέχρι 1900 .
Οι ιδιότητες των χημικών στοιχείων συχνά συνοψίστηκαν με τη σταδιακή ανάπτυξη του περιοδικού πίνακα των χημικών στοιχείων , που οργανώνει τα χημικά στοιχεία κατά αύξοντα ατομικό αριθμό σε περιόδους και ομάδες που μοιράζονται ορισμένες « περιοδικές » φυσικές και χημικές ιδιότητες .
Με εξαίρεση κάποια ασταθή και βραχύβια ραδιενεργά χημικά στοιχεία , όλα τα υπόλοιπα χημικά στοιχεία είναι ( πλέον ) διαθέσιμα βιομηχανικά , τα περισσότερα σε υψηλούς βαθμούς καθαρότητας .
Το υδρογόνο και το ήλιο είναι ασυζητητί τα πιο άφθονα χημικά στοιχεία στο σύμπαν .
Ωστόσο , ο σίδηρος είναι το πιο άφθονο χημικό στοιχείο ( κατά μάζα ) στη Γη , ενώ το οξυγόνο είναι το πιο άφθονο χημικό στοιχείο στο γήινο φλοιό .
Παρόλο που όλες οι γνωστές χημικές ουσίες αποτελούνται από αυτά τα χημικά στοιχεία , η ίδια η ύλη υποθέτεται ότι αποτελεί μόλις το 15 % της συνολικής ποσότητας μάζας του σύμπαντος .
Το υπόλοιπο πιστεύεται ότι αποτελείται από σκοτεινή ύλη , ένα εύρος ουσιών με σύνθεση σε μεγάλο βαθμό άγνωστη και μη μη αποτελούμενη από χημικά στοιχεία ( τουλάχιστον όπως τα ξέρουμε και τα ορίζουμε ως τώρα ) , εφόσον δεν περιέχουν πρωτόνια , νετρόνια και ηλεκτρόνια .
Η σκοτεινή ύλη μπορεί επίσης να περιλαμβάνει κανονική βαρυονική μάζα και νετρίνα . Όταν δύο ( 2 ) ή περισσότερα διακριτά χημικά στοιχεία ενώνονται χημικά , με τα άτομά τους να συγκρατούνται μαζί με χημικούς δεσμούς , το αποτέλεσμα είναι μια χημική ένωση .
Τα 2/3 των χημικών στοιχείων που βρίσκονται με φυσικό τρόπο στη Γη , μπορούν να βρεθούν στη φύση μὀνο με τη μορφή χημικών ενώσεών τους , αλλά και στο υπόλοιπο 1/3 , συνήθως είναι πιο συνηθισμένο να βρεθούν και πάλι με τη μορφή χημικών ενώσεών τους .
Οι χημικές ενώσεις αποτελούνται από χημικά στοιχεία που συνδυάζονται μόνο σε αναλογίες φυσικών αριθμών , όπως στο νερό , στο μαγειρικό αλάτι και σε ορυκτά , όπως ο χαλαζίας και ο ασβεστίτης .
Αυτό επιτρέπει την εξαγωγή χημικών τύπων που αντιπροσωπεύουν αυτές τις χημικές ενώσεις .
Ωστόσο , οι χημικοί δεσμοί ανάμεσα σε πολλούς τύπους χημικών στοιχείων έχουν ως αποτέλεσμα σε ορισμένα κρυσταλλικά στερεά και σε ορισμένα μεταλλικά κράματα , οι αναλογίες ατόμων τους να μη δίνουν συγκεκριμένους χημικούς τύπους .
Σχετικά καθαρά δείγματα ελεύθερων χημικών στοιχείων είναι ασυνήθιστα στη φύση .
Σχετικά καθαρά δείγματα απομονωμένων στοιχείων είναι ασυνήθιστα στη φύση .
Ενώ όλα τα 94 φυσικά υπάρχοντα χημικά στοιχεία έχουν ταυτοποιηθεί σε δείγματα ορυκτών προερχόμενα από το γήιινο φλοιό , μόνο μια μικρή μειοψηφία των χημικών στοιχείων είναι αναγνωρίσιμα , ως σχετικά καθαρά χημικά στοιχεία .
Ανάμεσα στα πιο συνηθισμένα από αυτά τα « εγγενή στοιχεία » είναι ο χαλκός , ο άργυρος , ο χρυσός , ο άνθρακας ( σε τρεις αλλομορφές : γαιάνθρακας , γραφίτης και διαμάντι ) , το θείο και ο υδράργυρος . Όλα αυτά , εκτός από λίγα από τα πιο αδρανή χημικά στοιχεία , όπως τα ευγενή αέρια και μερικά από τα ευγενή μέταλλα , συνήθως βρίσκονται στη Γη στη μορφή χημικών ενώσεών τους .
Ενώ περίπου 32 από τα χημικά στοιχεία υπάρχουν στη Γη σε μορφή ( ελεύθερου ) χημικού στοιχείου , τα περισσότερα από αυτά βρίσκονται σε μίγματα .
Για παράδειγμα , ο ατμοσφαιρικός αέρας ( της Γης ) αποτελείται κυρίως από ένα μείγμα αζώτου , οξυγόνου και αργού , και τα εγγενή στερεά στοιχεία βρίσκονται σε κράματα , όπως ο σίδηρος με το νικέλιο .
Επί του παρόντος 118 χημικά στοιχεία έχουν ταυτοποιηθεί .
Από αυτά τα 118 γνωστά χημικά στοιχεία , μόνο τα πρώτα 94 είναι γνωστό ότι έχουν βρεθεί με φυσικό τρόπο στη Γη .
Επίσης , μόνο τα 80 από αυτά είναι σταθερά , ενώ τα άλλα είναι ραδιενεργά , διασπώμενα σε ελαφρύτερα χημικά στοιχεία , με διάφορες ημιζωές , που κυμαίνονται από κλάσματα του δευτερολέπτου ως και δισεκατομμύρια έτη .
Τα 24 βαρύτερα χημικά στοιχεία που δεν έχουν βρεθεί με φυσικό τρόπο στη Γη , ταυτοποιήθηκαν αφού παράχθηκαν τεχνητά ως συνθετικά προϊόντα με ανθρωπογενείς πυρηνικές αντιδράσεις .
Τα ελαφρύτερα από τα χημικά στοιχεία είναι το υδρογόνο και το ήλιο , που δημιουργήθηκαν από τη Μεγάλη Έκρηξη , με πυρηνοσύνθεση κατά τα πρώτα 20 λεπτά του σύμπαντος σε μια αναλογία 3:1 κατά μάζα ( ή 12:1 σε αναλογία αριθμού ατόμων ) .
Σχεδόν όλα τα άλλα χημικά στοιχεία που βρίσκονται στη φύση δημιουργήθηκαν με διάφορες φυσικές μεθόδους πυρηνοσύνθεσης .
Στη Γη , μικρές ποσότητες νέων ατόμων παράγονται στη φύση με πυρηνογενικές αντιδράσεις , ή με κοσμογενικές διεργασίες , όπως ο βομβαρδισμός με κοσμικές ακτίνες .
Νέα άτομα στη φύση της Γης επίσης παράγονται με ραδιογενή παράγωγα ισότοπα κατά τη διάρκεια των συνεχιζόμενων ραδιενεργών διασπάσεων με διεργασίες όπως η διάσπαση άλφα , η διάσπαση βήτα , η αυθόρμητη σχάση , η διάσπαση συμπλέγματος ή και άλλες σπανιότερες μορφές ραδιενεργών διασπάσεων .
Ο ατομικός αριθμός ενός χημικού στοιχείου είναι ίσος με τον αριθμό των πρωτονίων κάθε ατόμου του χημικού στοιχείου , και καθορίζει το χημικό στοιχείο .
Για παράδειγμα , όλα τα άτομα άνθρακα περιέχουν 6 πρωτόνια στον ατομικό πυρήνα τους , οπότε ο ατομικός αριθμός του άνθρακα είναι 6 .
Κάποια άτομα άνθρακα μπορεί να έχουν διαφορετικούς αριθμούς νετρονίων στον ατομικό πυρήνα τους .
Τα διακριτά είδη χημικών στοιχείων που έχουν άτομα με διαφορετικό αριθμό νετρονίων είναι γνωστά ως ισότοπα του χημικού στοιχείου .
Ο αριθμός των πρωτονίων στον ατομικό πυρήνα καθορίζει επίσης και το ηλεκτρικό φορτίο του , που με τη σειρά του καθορίζει και τον αριθμό των ηλεκτρονίων του ατόμου , εφόσον δεν βρίσκεται στην κατάσταση ιόντος .
Τα ηλεκτρόνια τοποθετούνται σε ατομικά τροχιακά , που καθορίζουν τις διάφορες χημικές ιδιότητες του χημικού στοιχείου .
Ο αριθμός των νετρονίων του πυρήνα συνήθως έχει πολύ λίγη επίδραση στις χημικές ιδιότητες του χημικού στοιχείου , εκτός από την περίπτωση του δευτερίου , που είναι ισότοπο του υδρογόνου . Έτσι , όλα τα ισότοπα του άνθρακα έχουν σχεδόν ταυτόσημες χημικές ιδιότητες , επειδή όλα έχουν 6 πρωτόνια και 6 ηλεκτρόνια , ακόμη και αν ο ατομικός πυρήνας τους περιέχει 6 - 8 νετρόνια .
Να για ποιον λόγο ο ατομικός αριθμός , και όχι το ατομικό βάρος , θεωρείται ότι ταυτοποιεί τα χαρακτηριστικά ενός χημικού στοιχείου .
Το διεθνές σύμβολο για τον ατομικό αριθμό είναι το Z.
Ο μαζικός αριθμός ενός νουκλιδίου , που συμβολίζεται διεθνώς με το A , είναι ο ( συνολικός ) αριθμός των νουκλεονίων ( δηλαδή των πρωτονίων και των νετρονίων ) στον ατομικό του πυρήνα .
Τα διαφορετικά ισότοπα ενός δεδομένου χημικού στοιχείου έχουν διαφορετικούς μαζικούς αριθμούς , που συμβατικά γράφονται ως εκθέτες πάνω αριστερά από το χημικό σύμβολο του στοιχείου , για παράδειγμα 238U .
Ο μαζικός αριθμός είναι πάντα ένας απλός φυσικός αριθμός . Ένα παράδειγμα αναφοράς σε ένα μαζικό αριθμό είναι το « μαγνήσιο-24 » , που είναι ένα ισότοπο με άτομο που περιέχει 24 νουκλεόνια ( δηλαδή 12 πρωτόνια + 12 νετρόνια ) .
Ενώ ο μαζικός αριθμός απλά μετρά το συνολικό αριθμό των νετρονίων και των πρωτονίων και έτσι είναι ένας φυσικός αριθμός , η ισοτοπική μάζα ενός μοναδικού ατόμου είναι ένας πραγματικός αριθμός για τη μάζα ενός συγκεκριμένου ισοτόπου του χημικού στοιχείου , χρησιμοποιώντας ως μονάδα μέτρησης την ατομική μονάδα μάζας ( atomic mass unit - amu ) .
Γενικά , όταν εκφράζεται σε ατομικές μονάδα μάζας , η ισοτοπική μάζα διαφέρει αριθμητικά ελάχιστα από το μαζικό αριθμό ενός δεδομένου νουκλιδίου ή ισοτόπου , εφόσον η μάζα ενός πρωτονίου ή ενός νετρονίου δεν είναι ακριβώς 1 amu και αφού τα ηλεκτρόνια συνεισφέρουν κι αυτά ( έστω ) ένα ελάχιστο μερίδιο στην ατομική μάζα .
Επιπλέον , με τη δημιουργία ενός ατομικού πυρήνα , χάνεται μέρος του αθροίσματος της μάζας των πρωτονίων και των νετρονίων που το αποτελούν , με τη μορφή της πυρηνικής ενέργειας σύνδεσης ( αφού E = mc² ) .
Για παράδειγμα , η ισοτοπική μάζα του χλωρίου-35 , εκφρασμένη με πέντε ( 5 ) σημαντικά ψηφία , είναι 34,969 amu , ενώ η αντίστοιχη του χλωρίου-37 είναι 36,966 amu .
Ωστόσο η ισοτοπική μάζα σε amu των καθαρών ισοτοπικών ατόμων είναι πολύ κοντά στον απλό μαζικό τους αριθμό και για την ακρίβεια η σχετική τους διαφορά τους ποτέ δεν ξεπερνά το 1 % .
Ως μόνη εξαίρεση στα παραπάνω αποτελεί η ισοτοπική μάζα του ισοτόπου άνθρακα-12 είναι η μόνη που είναι εξορισμού φυσικός αριθμός , γιατί η amu ορίστηκε ως το 1/12 της μάζας ενός ελεύθερου και ουδέτερου ατόμου άνθρακα-12 , στη βασική του κατάσταση .
Η « σχετική ατομική μάζα » , που για ιστορικούς λόγους και λόγους συνήθειας , αποκαλείται επίσης « ατομικό βάρος » ενός χημικού στοιχείου , είναι ο μέσος όρος των ισοτοπικών μαζών όλων των φυσικών ισοτοτόπων του χημικού στοιχείου , με βάση την ισοτοπική τους αφθονία , και πάλι συγκριση με την amu .
Αυτός ο αριθμός μπορεί να είναι ένας ρητός αριθμός , που δεν είναι και τόσο κοντά σε ένα φυσικό αριθμό , εξαιτίας της διεργασίας υπολογισμού του μέσου όρου .
Για παράδειγμα , η σχετική ατομική μάζα του χλωρίου είναι 35,453 amu , που διαφέρει πολύ από κάθε φυσικό αριθμό , γιατί παράγεται από το μέσο όρο του χλωρίου-35 , με ισοτοπική αφθονία 76 % , και του χλωρίου-37 , με ισοτοπική αφθονία 24 % . Όποτε μια σχετική ατομική μάζα χημικού στοιχείου έχει τιμή που διαφέρει περισσότερο από 1 % από ένα φυσικό αριθμό , είναι εξαιτίας του αποτελέσματος που παράγεται από την απόκληση που προκαλεί στον υπολογισμό του μέσου όρου η ύπαρξη σημαντικών ποσοστών περισσότερων του ενός ισοτόπων στη φυσική παρουσία του εξεταζόμενου χημικού στοιχείου .
Τα ισότοπα είναι είδος ατόμων του ίδιου χημικού στοιχείου , οπότε έχουν τον ίδιο αριθμό πρωτονίων στον ατομικό τους πυρήνα , αλλά έχουν διαφορετικούς αριθμούς νετρονίων .
Τα περισσότερα , για την ακρίβεια τα 66 από τα 94 φυσικά υπάρχοντα χημικά στοιχεία , έχουν ένα τουλάχιστον σταθερό ισότοπο . Έτσι , για παράδειγμα , υπάρχουν τρία ( 3 ) κύρια ισότοπα για τον άνθρακα . Όλα τα άτομα άνθρακα έχουν 6 πρωτόνια στον πυρήνα τους , αλλά μπορεί να έχουν 6 - 8 νετρόνια .
Εφόσον οι μαζικοί αριθμοί αυτών των ισοτόπων είναι 12 - 14 , αντίστοιχα , τα τρία κύρια ισότοπα του άνθρακα είναι γνωστά ως άνθρακας-12 , άνθρακας-13 και άνθρακας-14 , ενώ συχνά παριστάνονται ως 12C , 13C και 14C , αντίστοιχα .
Ο άνθρακας που γνωρίζουμε στην καθημερινή ζωή και στη χημεία είναι ένα μίγμα από άτομα 12C , 13C , και σε ένα πολύ μικρό ποσοστό , 14C .
Εκτός από την περίπτωση των ισοτόπων του υδρογόνου , που διαφέρουν πολύ το καθένα από το άλλο σε σχετική μάζα , αρκετά ώστε να προκαλούνται παρατηρήσιμες χημικές συνέπειες από τη χρήση ενός ισοτόπου αντί άλλου , τα ισότοπα ενός δεδομένου χημικού στοιχείου είναι σχεδόν μη διακριτά από χημικής πλευράς .
Ολα τα χημικά στοιχεία έχουν κάποια ισότοπα που είναι ραδιενεργά , και ονομάζονται ραδιοϊσότοπα , παρόλο που δεν έχουν βρεθεί στη φύση όλα αυτά τα ραδιοϊσότοπα .
Τα ραδιοϊσότοπα τυπικά διασπώνται σε άλλα χημικά στοιχεία , σε συνδυασμό με τη ραδιενεργή εκπομπή σωματιδίων α ή σωματιδίων β.
Αν ένα χημικό στοιχείο έχει ισότοπα που δεν είναι ραδιενεργά , τότε λέμε ότι τα ισότοπα αυτά είναι « σταθερά » . Όλα τα γνωστά σταθερά ισότοπα έχουν βρεθεί στη φύση , και λέγονται αρχέγονα ισότοπα .
Πολλά από τα ραδιοϊσότοπα , που δεν έχουν βρεθεί στη φύση , χαρακτηρίστηκαν αφού δημιουργήθηκαν τεχνητά .
Ορισμένα χημικά στοιχεία δεν έχουν καθόλου σταθερά ισότοπα , και αποτελούνται μόνο από ραδιοϊσότοπα .
Ειδικά , χημικά στοιχεία χωρίς κανένα σταθερό ισότοπο είναι το τεχνήτιο , το προμήθειο , και όλα τα χημικά στοιχεία με ατομικό αριθμό μεγαλύτερο από 82 .
Από τα 80 χημικά στοιχεία με τουλάχιστον ένα σταθερό ισότοπο , τα 26 έχουν μόνο ένα σταθερό ισότοπο .
Ο μέσος όρος των σταθερών ισοτόπων για τα 80 χημικά στοιχεία με τουλάχιστον ένα σταθερό ισότοπο είναι 3,1 ισότοπα ανά χημικό στοιχείο .
Ο μεγαλύτερος αριθμός σταθερών ισοτόπων για ένα συγκεκριμένο χημικό στοιχείο είναι 10 και ισχύει για τον κασσίτερο .
Για τον συμβολισμό του κάθε στοιχείου , χρησιμοποιείται το αρχικό γράμμα της λατινικής του ονομασίας ( με κεφαλαίο ) .
Στις περιπτώσεις που το αρχικό γράμμα είναι ίδιο στα ονόματα δύο ή περισσότερων στοιχείων χρησιμοποιείται και δεύτερο γράμμα του ονόματος του στοιχείου ( αναγράφεται με μικρό ) . Έτσι , το υδρογόνο συμβολίζεται ως Η ( αρχικό της λέξης Hydrogenium ) , το ήλιο ως He ( από τη λατινική ονομασία του Helium ) και ο υδράργυρος ως Hg ( Hydrargyrum ) .