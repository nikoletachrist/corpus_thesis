Ένας από τους νεότερους δασκάλους του , ο Πορόσιν , κρατούσε ημερολόγιο , στο οποίο από μέρα σε μέρα κατέγραφε τις δραστηριότητες του μικρού Παύλου .
Μέσα σ΄ αυτό το ημερολόγιο δεν καταγράφτηκε καμία παρέκκλιση στην ψυχική ανάπτυξη της προσωπικότητας του μελλοντικού αυτοκράτορα , για τις οποίες τόσο πολύ αρέσκονταν μεταγενέστερα να συζητούν οι πολλοί άσπονδοι εχθροί του Παύλου Πετρόβιτς .
Στις 23 Φεβρουαρίου 1765 ο Πορόσιν έγραψε : « Διάβασα στην Αυτού Υψηλότητα την ιστορία για το Τάγμα των Ιπποτών της Μάλτας .
Του άρεσε , και μετά παίζοντας , το έδεσε στο οικόσημο της δικής του ναυτικής σημαίας , προκειμένου να αυτοπαρουσιαστεί ως ιππότης της Μάλτας » . Ήδη από τα νεανικά του χρόνια ο Παύλος άρχισε να ενδιαφέρεται για την ιδέα του ιπποτισμού , ιδέα τιμής και δόξας .
Και στην παρουσίαση του εικοσαετούς στρατιωτικού δόγματος της μητέρας του , η οποία ήδη εκείνο τον καιρό ήταν η Αυτοκράτειρα Πασών των Ρωσιών , αυτός αποποιήθηκε την ευθύνη ενός επιθετικού πολέμου , και εξήγησε την ιδέα του ως μια ανάγκη διατήρησης της αρχής της εύλογης επάρκειας , και γι ' αυτό όλες οι ενέργειες της Αυτοκρατορίας θα έπρεπε να στοχεύουν στη δημιουργία μιας εσωτερικής τάξης .
Εξομολογητής και πνευματικός πατέρας του Πρίγκιπα ήταν ένας από τους καλύτερους Ρώσους ιεροκήρυκες και θεολόγους , ο αρχιμανδρίτης και μετέπειτα μητροπολίτης Μόσχας Πλάτων ( Λέφσιν ) .
Χάρη στην ιερατική του δουλειά και καθοδήγηση , ο Παύλος Πετρόβιτς σ΄ όλη την υπόλοιπη διάρκεια της σύντομης ζωής του έγινε ένας πιστός χριστιανός .
Στη Γκάτσινα μέχρι την Οκτωβριανή Επανάσταση φυλασσόταν το χαλάκι , πάνω στο οποίο έτριβε τα γόνατά του ο Πάβελ Πετρόβιτς στη διάρκεια των παρατεταμένων νυχτερινών του προσευχών .
Μέτοχος λοιπόν μιας λαμπρής παιδείας στην παιδική , εφηβική και νεανική του ηλικία , ο Παύλος απέκτησε μια ευρεία αντίληψη και ήδη από την εποχή εκείνη ασπάστηκε τα ιπποτικά ιδανικά , ενώ ευλαβικά πίστευε στο Θεό . Όλα αυτά αντανακλούσαν στην πολιτική που ακολούθησε αργότερα , στις ιδέες και τις πράξεις του .
Αμέσως μετά τη γέννησή του ο Παύλος απομονώθηκε από τη μητέρα του .
Η Αικατερίνη μπορούσε να τον βλέπει πολύ σπάνια και μόνο με την άδεια της Αυτοκράτειρας τότε Ελισσάβετ . Όταν ο Παύλος ήταν οχτώ ετών , η μητέρα του Αικατερίνη , στράφηκε κατά της φρουράς επιχειρώντας πραξικόπημα , όπου στην διάρκεια αυτής της επιχείρησης ο πατέρας του Παύλου , Αυτοκράτορας Πέτρος ο Γ΄ , σκοτώθηκε .
Στο θρόνο έπρεπε να ανέβει ο Παύλος .
H Αικατερίνη Β΄ της Ρωσίας πίεζε τον Παύλο Α΄ με τις παρεμβάσεις της στις αποφάσεις σε κάθε είδους κρατικές υποθέσεις , και αυτός με τη σειρά του , καταδίκαζε την όλη της παρουσία και δεν υιοθετούσε εκείνες τις πολιτικές που εκείνη καθοδηγούσε .
Ο Παύλος θεωρούσε ότι η πολιτική της μητρός του στηριζόταν στην αλαζονεία δύναμης και την υποκρισία , ονειρευόταν την εγκαθίδρυση στη Ρωσία υπό την αιγίδα της αυτοκρατορίας μιας αυστηρά γνώριμης διοίκησης , κατεπείγουσα επιβολή του δικαίου της αριστοκρατίας , με την επιβολή αυστηρής πειθαρχίας στο στρατό , σύμφωνα με το ρωσικό παράδειγμα .
Το 1780 σαγηνεύτηκε από τη μασονία .
Συνεχώς οι σχέσεις του Παύλου με τη μητέρα του ήταν σε ένταση , ιδιαιτέρως αφού αυτός την υποψιαζόταν για τη συμμετοχή στη δολοφονία του πατέρα του Πέτρου του Γ΄ , και το γεγονός αυτό είχε ως αποτέλεσμα η Αικατερίνη Β΄ να δωρίσει στο γιο της το 1783 τη Γκάτσινα ( που σημαίνει ότι τον « απομάκρυνε » από την πρωτεύουσα ) .
Εδώ ο Παύλος ξεκίνησε ένα έθιμο , εντελώς διαφορετικό από αυτά της Αγίας Πετρούπολης .
Αλλά λόγω της έλλειψης οποιωνδήποτε άλλων ανησυχιών , συγκέντρωσε όλες του τις δυνάμεις για την ίδρυση του Στρατού της Γκάτσινα : μερικά τάγματα , που βρίσκονταν υπό τις διαταγές του .
Αξιωματικοί με πλήρη εξάρτηση , περούκες , στενές στολές , άψογη τάξη , την τιμωρία του παραδειγματικού ραβδισμού για την παραμικρή αμέλεια και απαγόρευση των κρατικών συνηθειών .
Το 1794 η αυτοκράτειρα αποφάσισε να απομακρύνει τον γιο της από το θρόνο και να το δώσει στον μεγαλύτερο εγγονό της Αλέξανδρο Παύλοβιτς , αλλά συνάντησε την αντίδραση από την πλευρά υψηλών κρατικών αξιωματούχων .
Ο θάνατος της Αικατερίνης Β΄ στις 6 Νοεμβρίου του 1796 άνοιξε στον Παύλο Α΄ το δρόμο για το θρόνο .
Προκειμένου να την εκδικηθεί οργάνωσε δημόσια εκταφή των οστών του πατέρα του , βάζοντας τους δολοφόνους του να περπατούν πίσω από το φέρετρό του κατά τη διάρκεια της τελετής .
Ο Παύλος ξεκίνησε τη βασιλεία του με την αλλαγή σε όλα τα επίπεδα της διακυβέρνησης της Αικατερίνης .
Την ημέρα της στέψης του ο Παύλος ανακοίνωσε μια σειρά από διατάγματα .
Συγκεκριμένα ο Παύλος ακύρωσε το Διάταγμα περί της διαδοχής στο θρόνο που αφορούσε τον διορισμό του διαδόχου από τον ίδιο τον αυτοκράτορα στο θρόνο και θέσπισε ένα πιο ξεκάθαρο σύστημα διαδοχής .
Μέχρι εκείνη τη στιγμή η διαδοχή μπορούσε να κληροδοτηθεί μόνο μέσω της γραμμής των αρσενικών απογόνων και μετά το θάνατο του αυτοκράτορα περνούσε στον μεγαλύτερο γιο ή στο μεγαλύτερο σε ηλικία αδελφό , αν δεν υπήρχαν παιδιά .
Γυναίκες μπορούσαν να καταλάβουν το θρόνο μόνο σε περίπτωση διακοπής της γραμμής των αρσενικών απογόνων .
Με το διάταγμα αυτό ο Παύλος περιόρισε τα `` βασιλικά πραξικοπήματα '' , στη διάρκεια των οποίων οι αυτοκράτορες ανέτρεπαν ο ένας τον άλλον χάρη στη δύναμη της φρουράς , ενώ αιτία αυτού του ανώμαλου καθεστώτος ήταν η απουσία ενός ξεκάθαρου συστήματος διαδοχής ( το οποίο όμως , συμπτωματικά , δεν απέτρεψε το αυλικό πραξικόπημα της 12ης Μαρτίου 1801 , στη διάρκεια του οποίου ο ίδιος ο Παύλος δολοφονήθηκε ) .
Σύμφωνα επίσης με αυτό το διάταγμα οι γυναίκες δε μπορούσαν να καταλάβουν το θρόνο της Ρωσίας , αφού απέκλειε την κατάληψή του από συγγενείς ( το οποίο στο 18ο αιώνα ακολουθούσαν οι αυτοκράτειρες ) ή την επανάληψη καταστάσεων παρόμοιων μ΄ αυτές , όπως όταν η Μεγάλη Αικατερίνη δεν παρέδωσε στον Παύλο το θρόνο μετά την ενηλικίωσή του .
Ο Παύλος επανέφερε το σύστημα του συμβουλίου , αναλαμβάνοντας δράσεις για να σταθεροποιήσει την οικονομική θέση της χώρας ( μεταξύ άλλων και την περίφημη πράξη για λιώσιμο των βασιλικών σερβίτσιων για να κόψει νομίσματα ) .
Το μανιφέστο για τριήμερη καταναγκαστική εργασία ( γαλλικά : corvée ) απαγόρευε στους γαιοκτήμονες την εφαρμογή της καταναγκαστικής εργασίας τις Κυριακές , τις γιορτές και περισσότερο από τρεις μέρες την εβδομάδα ( στην πράξη το διάταγμα δεν εφαρμόστηκε ποτέ ) .
Περιόρισε σημαντικά τα δικαιώματα των ευγενών σε σύγκριση με εκείνα που τους είχαν απονεμηθεί από την Αικατερίνη Β΄ , ενώ τα τάγματα που ήταν εγκατεστημένα στη Γκάτσινα , μετατέθηκαν σε όλο το ρωσικό στρατό .
Η σκληρή πειθαρχία , που επιβλήθηκε λόγω της απρόβλεπτης συμπεριφοράς του αυτοκράτορα , οδήγησε σε μαζικές παραιτήσεις ευγενών από το στράτευμα , ιδιαίτερα ο επίσημος σκελετός της φρουράς ( από 182 αξιωματικούς που υπηρετούσαν το 1786 , μέχρι το 1801 δεν είχαν απομείνει παρά δύο ) .
Επίσης αποπέμφθηκαν όλοι οι καταγεγραμμένοι αξιωματικοί του κράτους που δεν είχαν υπηρετήσει σε στρατιωτική ακαδημία ως προϋπόθεση ανάληψης της υπηρεσίας τους .
Ο Παύλος ανέλαβε τη στρατιωτική , αλλά εξίσου και άλλες μεταρρυθμίσεις , όχι μόνον από ένα προσωπικό καπρίτσιο .
Ο ρωσικός στρατός δεν ήταν στο απόγειο της επιχειρησιακής του ικανότητας , η πειθαρχία ήταν ανεπαρκής στα συντάγματα , η ιδιότητα του στρατιωτικού μεταβιβαζόταν με λανθασμένο τρόπο : συγκεκριμένα , τα παιδιά των ευγενών από τη γέννηση τους εγγράφονταν σε ένα συγκεκριμένο σύνταγμα .
Πολλά απ΄ αυτά , έχοντας τον τίτλο και λαμβάνοντας μισθό , δεν υπηρετούσαν καθόλου ( κατά πάσα πιθανότητα , αυτού του είδους τους αξιωματικούς και απέπεμψαν ) .
Εξαιτίας της αμέλειας , της χαλαρότητας και της απάνθρωπης μεταχείρισης των στρατιωτών , ο αυτοκράτορας προσωπικά αφαιρούσε τα γαλόνια των αξιωματικών και των στρατηγών και τους έστελνε στη Σιβηρία .
Ο Παύλος καταπολέμησε τις κλοπές των στρατηγών και την υπεξαίρεση υλικού στο στρατό . Όμως τη σωματική τιμωρία φέρεται να έχει χρησιμοποιήσει και ο ίδιος ο Σουβόροβ στο έργο του Να νικάς μέσω της επιστήμης ( Кто солдат не бережёт — палочки , кто себя не бережёт — тому палочки тоже ) , που ήταν ταυτόχρονα υποστηρικτής της αυστηρής πειθαρχίας , αλλά όχι των χωρίς νόημα στρατιωτικών γυμνασίων .
Ο Παύλος , ως μεταρρυθμιστής , αποφάσισε να ακολουθήσει το παράδειγμα του Μεγάλου Πέτρου : υιοθέτησε το μοντέλο ενός σύγχρονου ευρωπαϊκού στρατού , του πρωσικού .
Η στρατιωτική μεταρρύθμιση δε σταμάτησε ούτε μετά το θάνατο του Παύλου .
Κατά τη βασιλεία του Παύλου ανέβηκαν σε υψηλά αξιώματα οι αφοσιωμένοι στον αυτοκράτορα Αρακτσέγεφ , Κουταΐσοφ , Ομπολιάνινοφ και οι πολύτιμοι γι'αυτόν Κουτούζοφ και Μπένκεντορφ .
Φοβούμενος την εξάπλωση στη Ρωσία των ιδεών της Γαλλικής Επανάστασης , ο Παύλος απαγόρευσε στους νέους ανθρώπους την έξοδο από τη χώρα για σπουδές , ενώ είχε απαγορευτεί πλήρως η εισαγωγή βιβλίων , ακόμη και αυτών της μουσικής , κλείνοντας και τα σχετικά τυπογραφεία .
Οι απαγορεύσεις αυτές αφορούσαν την ένδυση με γαλλικά σακάκια και καπέλα .
Τα ειδικά διατάγματα έφτασαν στο σημείο να καθορίζουν το χρόνο κατά τον οποίο θα έπρεπε να σβήνει η θέρμανση στα σπίτια .
Σε κάποια διατάγματα μερικές λέξεις της ρωσικής γλώσσας αποσύρθηκαν από την επίσημη χρήση και αντικαταστάθηκαν από άλλες . Έτσι , μεταξύ αυτών που αποσύρθηκαν ήταν και οι έχουσες πολιτική χροιά λέξεις « πολίτης » και « Πατρίδα » ( που αντικαταστάθηκαν με τους όρους « κάτοικος » και « κυβέρνηση » αντίστοιχα ) , αλλά σε μια σειρά από γλωσσικά διατάγματα ο Παύλος ήταν όχι και τόσο ξεκάθαρος — για παράδειγμα , η λέξη « τάγμα » άλλαξε σε « απόσπασμα » ή « πλήρωμα » , το « εκτελώ » σε « εκπληρώνω » , και ο « γιατρός » σε « θεραπευτής » .
Η εξωτερική πολιτική του Παύλου διακρίνεται από ασυνέπεια .
Το έτος 1798 η Ρωσία εισήλθε στην αντιγαλλική συμμαχία με τη Μεγάλη Βρεττανία , την Αυστρία , την Τουρκία και το Βασίλειο των δύο Σικελιών .
Κατόπιν της επιμονής των συμμάχων , επικεφαλής των ρωσικών στρατευμάτων ορίστηκε ο υπό δυσμένεια τότε Αλεξάντερ Βασίλεβιτς Σουβόροφ .
Υπό τις διαταγές του τέθηκαν και τα αυστριακά στρατεύματα .
Με την καθοδήγηση του Σουβόροφ η Βόρειος Ιταλία απελευθερώθηκε από την κατοχή των Γάλλων .
Το Σεπτέμβριο του έτους 1799 ο ρωσικός στρατός πραγματοποίησε το περίφημο πέρασμα του Σουβόροφ μέσα από τις Άλπεις . Ήδη όμως από τον Οκτώβριο του ίδιου έτους η Ρωσία διέλυσε τη συμμαχία της με την Αυστρία , λόγω της μη εκπλήρωσης από τους Αυστριακούς των υποχρεώσεών τους προς τη συμμαχία , και τα ρωσικά στρατεύματα αποσύρθηκαν από την Ευρώπη .
Στις 21 Μαρτίου 1800 υπέγραψε στην Κωνσταντινούπολη με τον Σουλτάνο Σελίμ Γ ' , την ίδρυση του πρώτου ανεξάρτητου ελληνικού κράτους μετά την Άλωση , την Επτανήσου Πολιτεία , υπό την οθωμανική επιτήρηση , όπως αναφέρεται στα αντίστοιχα λήμματα Επτάνησος Πολιτεία και Σελίμ Γ ' .
Κατόπιν τούτου , καθώς το καλοκαίρι του 1798 η Μάλτα παραδόθηκε αμαχητί στους Γάλλους , το Τάγμα της Μάλτας έμεινε χωρίς Μέγα Άρχοντα και χωρίς έδρα .
Προς βοήθεια οι ιππότες του τάγματος απευθύνθηκαν στο Ρώσο Αυτοκράτορα και Προστάτη του Τάγματος από το 1797 , Παύλο Α΄ .
Στις 16 Δεκεμβρίου του 1798 ο Παύλος εξελέγη Μέγας Άρχων του Τάγματος της Μάλτας , και έτσι στον αυτοκρατορικό του τίτλο προστέθηκαν οι λέξεις « … και Μέγας Άρχων του Τάγματος του Αγίου Ιωάννη της Ιερουσαλήμ » .
Στη Ρωσία ιδρύθηκε το Τάγμα του Αγίου Ιωάννη της Ιερουσαλήμ .
Στη συνέχεια το ρωσικό τάγμα του Αγίου Ιωάννη της Ιερουσαλήμ και το Τάγμα της Μάλτας εν μέρει συγχωνεύτηκαν .
Στο Εθνόσημο της Ρωσικής Αυτοκρατορίας προστέθηκε η εικόνα του Σταυρού της Μάλτας .
Στις 12 Οκτωβρίου του έτους 1799 , έφτασαν στη Γκάτσινα οι ιππότες του τάγματος , οι οποίοι και δώρισαν στο Μεγάλο τους Άρχοντα , αυτοκράτορα της Ρωσίας , τρία αρχαία κειμήλια των Ιωαννιτών Ιπποτών — ένα κομμάτι από το ξύλο του Σταυρού του Κυρίου , μία εικόνα της Παναγίας και το χέρι του Ιωάννη του Βαπτιστή .
Αργότερα το φθινόπωρο του ίδιου έτους τα κειμήλια μεταφέρθηκαν από το Παλάτι Πριοράτσκι στην Αγία Πετρούπολη , όπου τα τοποθέτησαν στον προαύλειο Ναό του Θεόκτιστου Σωτήρα στο Χειμερινό Ανάκτορο .
Σε ανάμνηση αυτού του γεγονότος το 1800 η Ιερά Σύνοδος της Ρωσικής Ορθόδοξης Εκκλησίας καθιέρωσε τη 12η Οκτωβρίου ως ημέρα αργίας προς τιμήν της « μεταφοράς από τη Μάλτα στη Γκάτσινα , τμήματος του ξύλου του Αναστάσιμου Σταυρού του Κυρίου , της ιερής εικόνας της Μητέρας του Θεού και των ιερών λειψάνων του χεριού του αγίου Ιωάννου του Βαπτιστή » .
Λίγο πριν τη δολοφονία του ο Παύλος , από κοινού με το Ναπολέοντα , άρχισε να προετοιμάζει μια πολεμική εκστρατεία στην Ινδία , για να καταστρέψει την πηγή της αγγλικής οικονομίας .
Ταυτόχρονα έστειλε στην Κεντρική Ασία στρατό αποτελούμενο από Κοζάκους του Ντον - 22.507 στρατιώτες - με αποστολή τους την κατάκτηση της Χίβα και της Μπουχάρα .
Αργότερα η συγκεκριμένη αυτή εκστρατεία θεωρήθηκε λανθασμένως ως εκστρατεία κατά της Ινδίας ( στην πραγματικότητα εκστρατεία στην Ινδία σχεδιαζόταν να πραγματοποιηθεί με δυνάμεις του τακτικού στρατού διαμέσου του Ιράν ) .
Η εκστρατεία ακυρώθηκε με διάταγμα του αυτοκράτορα Αλεξάνδρου Α΄ αμέσως μετά τη δολοφονία του Παύλου .
Ο Παύλος ο Α΄ ξυλοκοπήθηκε άγρια και στραγγαλίστηκε από αξιωματικούς στο υπνοδωμάτιό του τη νύχτα της 12ης Μαρτίου του έτους 1801 στο Ανάκτορο Μιχαήλοφσκι .
Στη συνωμοσία συμμετείχαν οι Αγκραμάκοφ , Πάνιν , Νικίτα Πετρόβιτς , αναπληρωτής καγκελάριος , Λ.
Λ.
Μπένινγκσεν , επικεφαλής αξιωματικός του 11ου Συντάγματος Ουσάρων του Ιζιούμ ( σημερινή πόλης της Ουκρανίας ) , ο Πλάτων Αλεκσάντροβιτς Ζούμποφ ( ευνοούμενος της Μεγάλης Αικατερίνης ) , ο Πιοτρ Αλεξέγεβιτς Πάλεν , στρατηγός-κυβερνήτης της Αγίας Πετρούπολης , καθώς και οι επικεφαλής των συνταγμάτων των φρουρών : του συντάγματος Σεμιόνοφσκι-Ντεπρεραντόβιτς ο Νικολάι Ιβάνοβιτς , του συντάγματος Καβαλεργκάρντυ-Ουβάροφ ο Φιόντορ Πετρόβιτς , του συντάγματος Πρεομπρασζένσκι ο Π.
Α.
Ταλύζιν , ενώ σύμφωνα με κάποια στοιχεία , το δεξί χέρι του αυτοκράτορα , ο κόμης Πιοτρ Βασίλιεβιτς Γκολιένιτσιεφ-Κουτούζοφ , ο οποίος αμέσως μετά από το πραξικόπημα διορίστηκε διοικητής του Σώματος του Ιππικού .
Αρχικά σχεδιαζόταν η ανατροπή του Παύλου και η αντικατάστασή του με Άγγλο διάδοχο .
Κατά πάσα πιθανότητα , ο Β.
Π.
Μεστσέρσκι να ενημέρωσε τον τσάρο γραπτώς , ως τελευταίος επικεφαλής του στρατεύματος της Αγίας Πετρούπολης , που εδράζετο στο Σμολένσκ , ίσως και ο στρατηγός-γενικός εισαγγελέας Π.
Χ.
Ομπολιάνινοφ .