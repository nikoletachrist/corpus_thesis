Την επόμενη χρονιά , η Νταϊάνα σκοτώθηκε σε αυτοκινητιστικό στο Παρίσι .
Το 2005 , ο Κάρολος παντρεύτηκε τη μακροχρόνια σύντροφό του , Καμίλα Πάρκερ Μπόουλς .
Ως Πρίγκιπας της Ουαλίας , ο Κάρολος αναλαμβάνει επίσημα καθήκοντα για λογαριασμό της Βασίλισσας , τόσο στο Ηνωμένο Βασίλειο όσο και στα υπόλοιπα βασίλεια της Κοινοπολιτείας .
Το 1976 ίδρυσε το « Ίδρυμα του Πρίγκιπα » , ενώ χρηματοδοτεί τις « Φιλανθρωπικές Οργανώσεις του Πρίγκιπα » και είναι προστάτης , πρόεδρος και μέλος περισσότερων από 400 φιλανθρωπικών οργανώσεων και οργανισμών .
Ως περιβαλλοντολόγος , προωθεί τη βιολογική γεωργία και την προστασία του περιβάλλοντος , κερδίζοντας βραβεία και αναγνώριση από διάφορες περιβαλλοντικές ομάδες .
Η υποστήριξή του στην εναλλακτική ιατρική , συμπεριλαμβανομένης της ομοιοπαθητικής , έχει επικριθεί από ορισμένα μέλη της ιατρικής κοινότητας , ενώ οι απόψεις του για τον ρόλο της αρχιτεκτονικής στην κοινωνία και τη διατήρηση των ιστορικών κτηρίων έχουν λάβει μεγάλης προσοχής από Βρετανούς αρχιτέκτονες και πολιτικούς μηχανικούς .
Από το 1993 εργάζεται πάνω στη δημιουργία του Πάουντμπερι , μιας πειραματικής πόλης βασισμένης στις μελέτες του .
Είναι επίσης συγγραφέας , εικονογράφος και αφηγητής πολλών βιβλίων .
Ο Κάρολος γεννήθηκε στα Ανάκτορα του Μπάκιγχαμ στις 21:14 της 14ης Νοεμβρίου 1948 . Ήταν το πρώτο παιδί που αποκτούσε η τότε Πριγκίπισσα Ελισάβετ , Δούκισσα του Εδιμβούργου και ο Πρίγκιπας Φίλιππος , Δούκας του Εδιμβούργου , και το πρώτο εγγόνι του Βασιλιά Γεωργίου ΣΤ΄ και της Βασίλισσας Ελισάβετ .
Η βάπτισή του έγινε στις 15 Δεκεμβρίου 1948 από τον Αρχιεπίσκοπο του Κάντερμπρι , Τζέφρι Φίσερ , στο μουσικό δωμάτιο των ανακτόρων , ενώ χρησιμοποιήθηκε νερό προερχόμενο από τον ποταμό Ιορδάνη .
Το πλήρες όνομα που του δόθηκε ήταν το Κάρολος Φίλιππος Αρθούρος Γεώργιος .
Ανάδοχοί του ήταν ο παππούς του Βασιλιάς Γεώργιος ΣΤ΄ , ο εξάδελφός του Βασιλιάς της Νορβηγίας Χόκουν Ζ΄ , η πρόγιαγιά του Βασίλισσα Μαίρη , η θεία του Πριγκίπισσα Μαργαρίτα , ο Πρίγκιπας Γεώργιος της Ελλάδας , η προγιαγιά του Βικτώρια της Έσσης και του Ρήνου , η εξαδέλφη του Πατρίσια Μαουντμπάτεν και ο Ντέιβιντ Μπόους-Λιόν .
Ως παιδί της κόρης του μονάρχη της Βρετανίας , ο Κάρολος δεν αναμενόταν να αποκτήσει τον τίτλο του πρίγκιπα ή την προσφώνηση « βασιλική υψηλότητα » .
Ωστόσο , στις 22 Οκτωβρίου 1948 , λίγες μέρες πριν την γέννηση του Καρόλου , ο Βασιλιάς Γεώργιος χορήγησε βασιλική και πριγκιπική ιδιότητα για οποιαδήποτε παιδιά αποκτούσε η Ελισάβετ , κάνοντας έτσι τον Κάρολο βασιλικό πρίγκιπα εκ γεννήσεως . Όταν ο Κάρολος ήταν σε ηλικία τριών ετών , η μητέρα του ανήλθε στο θρόνο ως Βασίλισσα Ελισάβετ Β΄ , φέρνοντας έτσι τον ίδιο πρώτο στη γραμμή για τη διαδοχή .
Ως πρωτότοκος γιος της Ελισάβετ , πέρα από τον τίτλο του Πρίγκιπα του Ηνωμένου Βασιλείου , πήρε αυτόματα τους τίτλους του Δούκα της Κορνουάλης , Δούκα του Ρόθσι , Κόμη του Κάρικ , Βαρόνου του Ρένφρου , Λόρδου των Νήσων και Πρίγκιπα και Μεγάλου Επόπτη της Σκωτίας . Όπως ήταν συνηθισμένο για τους βασιλικούς απογόνους στη Βρετανία , διορίστηκε μια γκουβερνάντα , η Κάθριν Πιμπλς , και ανέλαβε την εκπαίδευση του Καρόλου μεταξύ της ηλικίας των πέντε έως οκτώ ετών του .
Το 1955 ανακοινώθηκε από τα Ανάκτορα ότι ο Κάρολος θα παρακολουθούσε μαθήματα σε σχολείο αντί να έχει ιδιωτικό δάσκαλο , κάνοντάς τον έτσι τον πρώτο διάδοχο της χώρας με αυτόν τον τρόπο εκπαίδευσης .
Ο Κάρολος συμμετείχε αρχικά στο σχολείο Χιλ Χάουζ του δυτικού Λονδίνου και έπειτα συμμετείχε στο σχολείο Τσιμ του Χάμπσερ και το Γκόρντονστουν στη βορειοανατολική Σκωτία , το οποίο ο ίδιος πέρασε ιδιαίτερα άσχημη διαβίωση .
Το 1966 θα περάσει ένα μεγάλο διάστημα στο σχολείο Τζιλόνγκ Γκράμαρ της Βικτώριας στην Αυστραλία , όταν και θα επισκεφθεί την Παπούα Νέα Γουινέα ως εκπαιδευτικό ταξίδι .
Με την επιστροφή του στη Βρετανία θα συνεχίσει την εκπαίδευσή του στο Γκόρντονστουν .
Από εκεί θα αποφοιτήσει το 1967 , έχοντας αποκτήσει διακρίσεις στην ιστορία και τα γαλλικά .
Τον Οκτώβριο του 1967 ο Κάρολος εισήχθη στο Κολλέγιο Τρίνιτι του Κέιμπριτζ , όπου ακολούθησε μαθήματα ανθρωπολογίας , αρχαιολογίας και ιστορίας . Ένα ενδιάμεσο διάστημα θα παρακολουθήσει μαθήματα ουαλικής ιστορίας και γλώσσας στο Πανεπιστήμιο του Αμπερίστγουιθ .
Από το Κέιμπριτζ αποφοίτησε στις 23 Ιουνίου 1970 .
Ο Κάρολος ονομάστηκε Πρίγκιπας της Ουαλίας και Κόμης του Τσέστερ στις 26 Ιουλίου 1958 , ωστόσο η επίσημη τελετή ονομασίας του σε Πρίγκιπας της Ουαλίας έγινε στις 1 Ιουλίου 1969 .
Την επόμενη χρονιά θα ενταχθεί στη Βουλή των Λόρδων , ενώ αργότερα παρακολούθησε τις εργασίες της βρετανικής κυβέρνησης και του υπουργικού συμβουλίου .
Ανέλαβε , επίσης , περισσότερα δημόσια καθήκοντα , όπως την ίδρυση το 1976 της φιλανθρωπικής οργάνωσης « The Prince 's Trust » , καθώς και την επίσκεψή του το 1981 στις Ηνωμένες Πολιτείες .
Στα μέσα της δεκαετίας του 1970 εξέφρασε το ενδιαφέρον να υπηρετήσει ως Κυβερνήτης-Στρατηγός της Αυστραλίας , κάτι που ωστόσο απορρίφθηκε από την Κυβέρνηση της Αυστραλίας .
Ακολουθώντας την παράδοση , ο Κάρολος υπηρέτησε στο ναυτικό και την αεροπορία . Έχοντας λάβει βασική εκπαίδευση στη Βρετανική Βασιλική Αεροπορία , θα εισαχθεί στις 8 Μαρτίου 1971 στο Κολέγιο Κράνγουελ της Αεροπορίας για να εκπαιδευτεί ως πιλότος αεροσκάφών τζετ .
Τον Σεπτέμβριο του ίδιου έτους ξεκίνησε τη ναυτική του σταδιοδρομία , με την παρακολούθηση ενός κύκλου μαθημάτων έξι εβδομάδων στο Βασιλικό Ναυτικό Κολλέγιο στο Ντάρτμουθ και , στη συνέχεια , με την υπηρεσία του στα πλοία Νόρφολκ ( D21 ) , Μινέρβα ( F45 ) και Τζούπιτερ ( F60 ) .
To 1974 πιστοποιήθηκε και ως πιλότος ελικοπτέρων στο Βασιλικό Αεροναυτικό Σταθμό του Γιόβιλτον και έπειτα το 1974 , λίγο πριν την ένταξή του στην 845 Αεροναυτική Μοίρα του αεροπλανοφόρου Χέρμις ( R12 ) .
Στις 9 Φεβρουαρίου 1976 ανέλαβε τη διοίκηση του ναρκοθηρευτικού Μπρόνινγκτον ( M1115 ) για τους τελευταίους δέκα μήνες ενεργού συμμετοχής του στο ναυτικό .
Το 1974 ο Κάρολος ξεκίνησε να αλληλογραφεί με τον αξιωματικό του βασιλικού ναυτικού και μακρινό συγγενή του , Λούις Μαουντμπάττεν , σχετικά με το ενδεχόμενο να παντρευτεί την Αμάντα Κνάτσμπουλ , εγγονή του Μαουντμπάττεν .
Ο Κάρολος εξέφρασε την επιθυμία του και στην μητέρα της Αμάντας .
Τον Αύγουστο του 1979 , όμως , ο Μαουντμπάττεν θα δολοφονηθεί από τον ΙΡΑ .
Ο Κάρολος παρότι έκανε πρόταση γάμου στην Αμάντα , εκείνη θα αρνηθεί , καθώς μετά από τις επιθέσεις του ΙΡΑ , ήταν πλέον απρόθυμη να ενταχθεί στη βασιλική οικογένεια .
Ο Κάρολος θα γνωρίσει για πρώτη φορά τη Νταϊάνα Σπένσερ το 1977 , κατά την επίσκεψης στο σπίτι της , ως σύντροφος της μεγαλύτερης αδελφής της , της Σάρα .
Η Νταϊάνα και ο Κάρολος θα ξεκινήσουν να βγαίνουν και να αναπτύσσουν ένα δεσμό . Έτσι , ο Κάρολος έκανε πρόταση γάμου στην Νταϊάνα τον Φεβρουάριο του 1981 και , λίγους μήνες αργότερα , παντρεύτηκαν στον καθεδρικό ναό του Αγίου Παύλου στις 29 Ιουλίου .
Ως τόπος διαμονής τους επελέγησαν το Παλάτι του Κένσινγκτον και η Οικία Χάιγκροουβ , κοντά στο Τέτμπουρι .
Το ζευγάρι απέκτησε δύο παιδιά , τον Πρίγκιπα Γουλιέλμο , Δούκα του Κέιμπριτζ , στις 21 Ιουνίου 1982 , και τον Πρίγκιπα Ερρίκο , στις 15 Σεπτεμβρίου 1984 .
Μέσα σε λίγα χρόνια παράγοντες όπως η ασυμβατότητα του ζευγαριού , η μεγάλη διαφορά ηλικίας τους ( σχεδόν 13 χρόνια ) , καθώς και η απιστία του Καρόλου με την Καμίλα Πάρκερ Μπόουλς θα καταστούν επιζήμια για το γάμο τους .
Η Νταϊάνα το 1992 θα αποκαλύψει την απιστία του Καρόλου μέσα από το βιβλίο του Άντριου Μόρτον , « Νταϊάνα : η αληθινή της ιστορία » .
Ταυτόχρονα , εκείνη θα αναπτύξει μια μακροχρόνια σχέση με τον καθηγητή ιππασίας των γιων της , τον Τζέιμς Χιούιτ .
Το Δεκέμβριο του 1992 ο Βρετανός Πρωθυπουργός Τζον Μέιτζορ ανακοίνωσε τον επίσημο χωρισμό του πριγκιπικού ζεύγους ενώπιον του Κοινοβουλίου .
Ο Κάρολος και η Νταϊάνα πήραν διαζύγιο στις 28 Αυγούστου 1996 , μετά από παρακίνηση από τα ανάκτορα . Όταν η Νταϊάνα σκοτώθηκε σε αυτοκινητιστικό δυστύχημα στο Παρίσι στις 31 Αυγούστου του 1997 , ο Κάρολος μετέβη εκεί , με τις αδελφές της Νταϊάνα , για να συνοδεύσει το σώμα της πίσω στη Βρετανία .
Στις 10 Φεβρουαρίου 2005 ο Κάρολος θα αρραβωνιαστεί με την Καμίλα , με την οποία διατηρούσε σχέση όλα τα προηγούμενα χρόνια .
Ο Κάρολος είναι ιστορικά το πρώτο μέλος της βρετανικής βασιλικής οικογένειας που πραγματοποίησε πολιτικό γάμο και όχι θρησκευτικό .
Κρατικά έγγραφα της δεκαετίας του 1950 και του 1960 , που δημοσιεύθηκαν από το BBC , υπογράμμιζαν ότι ένας τέτοιος γάμος ήταν παράνομος , κάτι που ωστόσο αντικρούστηκε από τον εκπρόσωπο του Καρόλου , ο οποίος χαρακτήρισε αυτά τα έγγραφα ξεπερασμένα .
Ο πολιτικός γάμος έλαβε χώρα στο δημαρχείο του Γουίντσορ , ενώ ακολούθησε μια μικρή τελετή στο παρεκκλήσι του Αγίου Γεωργίου στο Κάστρο Γουίντσορ .
Οι γονείς του Καρόλου δεν παρέστησαν στην τελετή του πολιτικού γάμου , παρά μόνο στη σύντομη θρησκευτική τελετή που διεξήχθη στο Κάστρο Γουίντσορ .
Από την ίδρυση της οργάνωσης « The Prince 's Trust » το 1976 , ο Κάρολος είχε δημιουργήσει δεκαέξι επιπλέον φιλανθρωπικούς οργανισμούς , στους οποίους προεδρεύει έως σήμερα .
Αυτοί οι οργανισμοί αφορούν την παιδεία , τη νεολαία , το περιβάλλον , την επιχειρηματικότητα , διεθνείς δράσεις και άλλα σημεία .
Είναι ο προστάτης περισσοτέρων από 350 φιλανθρωπικών ιδρυμάτων και οργανισμών , που εκτείνονται στα βασίλεια της Κοινοπολιτείας .
Το 2013 δώρισε ένα χρηματικό ποσό στον Βρετανικό Ερυθρό Σταυρό και στον οργανισμό « Disasters Emergency Committee » για την ανακούφιση θυμάτων του συριακού εμφυλίου πολέμου .
Τον Μάρτιο του 2014 βοήθησε για τη συγκέντρωση πέντε εκατομμυρίων εμβολίων εναντίον της ιλαράς και της ερυθράς για παιδιά στις Φιλιππίνες .
Ο Πρίγκιπας Κάρολος ενδιαφέρεται για πολλές θρησκείες , ενώ είναι Χριστιανός Αγγλικανός .
Παρακολουθεί θρησκευτικές τελετές σε διάφορους αγγλικανικούς ναούς .
Το 2000 διορίστηκε Λόρδος Ύπατος Αρμοστής στη Γενική Συνέλευση της Εκκλησίας της Σκωτίας .
Θαυμάζει την Ορθόδοξη Εκκλησία και έχει επισκεφτεί ως ιδιώτης αρκετές φορές Ορθόδοξα μοναστήρια του Αγίου Όρους στην Ελλάδα .
Επίσης , έχει κάνει επισκέψεις και σε Ορθόδοξα μοναστήρια της Ρουμανίας . Έχει οικογενειακούς δεσμούς με την Ορθόδοξη Εκκλησία , καθώς η γιαγιά του ( μητέρα του Δούκα του Εδιμβούργου ) Πριγκίπισσα Αλίκη ήταν Ορθόδοξη μοναχή . Έχει εγκαταστήσει βυζαντινές εικόνες στο παρεκκλήσιο του Highgrove όπου πηγαίνει για να προσευχηθεί και να αυτοσυγκεντρωθεί .
Ο Κάρολος έχει εκδώσει μία σειρά από βιβλία , τα οποία έχει συγγράψει ο ίδιος .
Αυτά είναι : Ο Πρίγκιπας Κάρολος έλαβε την χρισμάτωση το Πάσχα του 1965 , σε ηλικία 16 ετών , από τον Αρχιεπίσκοπο του Καντέρμπουρι , Μάικλ Ράμσεϊ , στο Παρεκκλήσι του Αγίου Γεωργίου του Κάστρου του Ουίνδσορ .
Καθ΄ όλη τη διάρκεια της ζωής του , παρακολουθεί τη θεία λειτουργία σε διάφορες αγγλικανικές εκκλησίες κοντά στο Χάιγκροουβ , ενώ όταν βρίσκεται στο Κάστρο Μπαλμόραλ της Σκωτίας παρευρίσκεται στην εκκλησία Κράθι Κιρκ με την υπόλοιπη βασιλική οικογένεια .
Το 2000 διορίστηκε Λόρδος Ύπατος Αρμοστής στη Γενική Συνέλευση της Εκκλησίας της Σκωτίας .
Ο Κάρολος έχει επισκεφθεί αρκετές φορές ( εν μέσω κάποιας μυστικότητας ) Ορθόδοξα μοναστήρια στο Άγιον Όρος , καθώς και στη Ρουμανία .
Παράλληλα , είναι προστάτης του Κέντρου Ισλαμικών Σπουδών της Οξφόρδης στο Πανεπιστήμιο της Οξφόρδης και , τη δεκαετία του 2000 , εγκαινίασε το Ινστιτούτο Ανώτατης Εκπαίδευσης Μάρκφιλντ , το οποίο είναι αφιερωμένο στις ισλαμικές σπουδές σε ένα πλουραλιστικό πολυπολιτισμικό πλαίσιο .
Ο Νοτιοαφρικάνος Λαουρένς βαν ντερ Ποστ έγινε φίλος του Καρόλου το 1977 .
Ονομάστηκε ο « πνευματικός γκουρού » του και έγινε ανάδοχος του γιου του Κάρολου , Πρίγκιπα Ουίλιαμ .
Επηρεασμένος από τον Ποστ , ο Πρίγκιπας Κάρολος ανέπτυξε μια στροφή προς τη φιλοσοφία και ένα ενδιαφέρον για άλλες θρησκείες .
Ο Κάρολος εξέφρασε τις φιλοσοφικές του απόψεις στο βιβλίο του « Αρμονία : Ένας Νέος Τρόπος να Κοιτάς τον Κόσμο Μας » ( Harmony : A New Way of Looking at Our World ) , που κυκλοφόρησε το 2010 και κέρδισε το Βραβείο Βιβλίου Nautilus .
Τον Οκτώβριο του 2019 παρακολούθησε την τελετή αγιοποίησης του Καρδινάλιου Ιωάννη Ερρίκου Νιούμαν .
Τον Ιανουάριο του 2020 , ο Κάρολος επισκέφθηκε τους ηγέτες της Ορθόδοξης Εκκλησίας στην Ιερουσαλήμ και συμμετείχε στην οικουμενική θεία λειτουργία στην Εκκλησία της Γέννησης στη Βηθλεέμ , μετά από την οποία περπάτησε μέσα από την πόλη συνοδευόμενος από Χριστιανούς και Μουσουλμάνους αξιωματούχους .
Αν και φημολογήθηκε ότι ο Κάρολος ως Βασιλιάς θα έδινε όρκο ως « Υπερασπιστής των Πίστεων » , ο ίδιος διευκρίνησε το 2015 ότι θα διατηρήσει τον παραδοσιακό τίτλο του μονάρχη « Υπερασπιστής Της Πίστης » ( Fidei defensor ) , ενώ θα εξασφαλίσει ότι οι θρησκείες των άλλων πολιτών μπορούν επίσης να ασκηθούν , κάτι το οποίο θεωρεί ως καθήκον της Εκκλησίας της Αγγλίας .
Ο ίδιος δήλωσε ότι : « Την ίδια στιγμή που είσαι Υπερασπιστής της Πίστης μπορείς να είσαι επίσης προστάτης των πίστεων .
Με ενδιαφέρει η συμπερίληψη των θρησκειών και άλλων ανθρώπων και η ελευθερία τους να ασκούν την πίστη τους σε αυτήν τη χώρα » .
Ο Κάρολος θεωρείται ως ένα από τα πιο πολυάσχολα μέλη της βρετανικής βασιλικής οικογένειας .
Το 2008 συμμετείχε σε 560 επίσημες εκδηλώσεις , το 2010 σε 499 και σε πάνω από 600 το 2011 .
Ως Πρίγκιπας της Ουαλίας αναλαμβάνει επίσημα καθήκοντα για λογαριασμό της μητέρας του και των βασιλείων της Κοινοπολιτείας .
Είναι παρών σε επίσημες εκδηλώσεις στο εσωτερικό και στο εξωτερικό , συναντάται με αρχηγούς κρατών και παρευρίσκεται σε κηδείες ξένων αξιωματούχων .
Το 2000 , ο Κάρολος αναβίωσε την παράδοση που θέλει τον Πρίγκιπα της Ουαλίας να έχει έναν επίσημο αρπιστή , προκειμένου να προωθήσει την άρπα , που είναι το εθνικό όργανο της Ουαλίας .
Ο ίδιος και η Δούκισσα της Κορνουάλης περνούν μια εβδομάδα του χρόνου στη Σκωτία , στην οποία είναι προστάτες αρκετών φιλανθρωπικών οργανώσεων .
Η θητεία του στις Καναδικές Ένοπλες Δυνάμεις του επιτρέπει να έχει καλή γνώση πάνω στις στρατιωτικές δραστηριότητες και να επισκέπτεται τα καναδικά στρατεύματα στον Καναδά ή το εξωτερικό , συμμετέχοντας και σε εθιμοτυπικές εκδηλώσεις .
Για παράδειγμα , το 1981 έγινε προστάτης του Καναδικού Πολεμικού Μουσείου Πολιτιστικής Κληρονομιάς .
Το 2001 κατέθεσε στεφάνι , φτιαγμένο από φυτά περιοχών που διεξήχθησαν μάχες στη Γαλλία , στο μνημείο του Αγνώστου Στρατιώτη στην Οττάβα .
Στην κηδεία του Πάπα Ιωάννη Παύλου Β΄ το 2005 , ο Κάρολος προκάλεσε άθελά του διαμάχη , όταν αντάλλαξε χειραψία με τον Ρόμπερτ Μουγκάμπε , αμφιλεγόμενο Πρόεδρο της Ζιμπάμπουε , ο οποίος καθόταν δίπλα του .
Στη συνέχεια , το γραφείο του Πρίγκιπα δημοσίευσε μια δήλωση που ανέφερε : « Ο Πρίγκιπας της Ουαλίας αιφνιδιάστηκε και δεν ήταν σε θέση να αποφύγει την χειραψία με τον κύριο Μουγκάμπε .
Ο Πρίγκιπας θεωρεί το σημερινό καθεστώς της Ζιμπάμπουε ως απεχθές .