Το 1918 συστήνεται για πρώτη φορά η κοινότητα Κλεισούρας με έδρα τον οικισμό Κλεισούρα , ενώ αναγνωρίζεται ως οικισμός η Μονή Παναγιάς και προσαρτάται στην κοινότητα , το 1940 .
Το 1941 , η κοινότητα υπάγεται στον δημιουργηθέντα Νομό Καστοριάς .
Το 1942 , υπάγεται στον Νομό Φλωρίνης μέχρι την οριστική ένταξή του στον Νομό Καστοριάς το 1950 .
Με την διοικητική μεταρρύθμιση του σχεδίου Καποδίστρια του 1994 , γίνεται δήμος με δημοτικό διαμέρισμα την Μονή της Παναγίας Κλεισούρας .
Με την διοικητική μεταρρύθμιση του σχεδίου Καλλικράτης το 2011 , αποτελεί έδρα δημοτικής ενότητας και εντάσσεται στον διευρυμένο Δήμο Καστοριάς .
Στην πρώτη απογραφή του Ελληνικού Κράτους το 1913 , ο πληθυσμός της κωμόπολης είναι 3.200 κάτοικοι .
Με εξαίρεση την απογραφή του 2011 που παρουσιάζεται ο μόνιμος πληθυσμός του οικισμού σύμφωνα με την αναπροσαρμογή της Ελληνικής Στατιστικής Αρχής , παρουσιάζεται ο πραγματικός πληθυσμός του από τις αρχές του 20ου αιώνα .
Ο μόνιμος πληθυσμός της Κλεισούρας , σύμφωνα με την απογραφή του 2011 είναι 257 κάτοικοι , ενώ στην Μονή Γενέθλιου της Παναγίας απογράφηκαν δυο μοναχές .
Το κλίμα της περιοχής χαρακτηρίζεται από χαμηλές θερμοκρασίες τον χειμώνα με αραιές χιονοπτώσεις , συχνές βροχοπτώσεις ιδιαίτερα το φθινόπωρο , μέτρια ηλιοφάνεια , χαμηλή νέφωση και ομιχλώδες συχνά τοπίο .
Κλιματολογικά δεδομένα για την περιοχή δεν υπήρχαν , μέχρι την εγκατάσταση μετεωρολογικού σταθμού από το Εθνικό Αστεροσκοπείο Αθηνών στις 29 Απριλίου του 2010 εντός του οικισμού και σε υψόμετρο 1.160 μέτρων .
Από τα αποτελέσματα που καταγράφονται μέχρι το τέλος του 2011 , προκύπτουν οι παρακάτω μετρήσεις : Η κωμόπολη δημιουργήθηκε περίπου τον 15ο αιώνα με την συνένωση τεσσάρων ή πέντε οικισμών .
Τα παλαιότερα γραπτά κείμενα που αναφέρονται σ ' αυτήν είναι : Η Κλεισούρα είναι από τις πιο ακμαίες ελληνικές πόλεις κατά την Οθωμανοκρατία .
Οι κάτοικοί της μιλούνε βλάχικα , αλλά για της εμπορικές συναλλαγές τους χρησιμοποιούν την ελληνική γλώσσα .
Ο Γάλλος μελετητής Αλ .
Συνβέτ αναφέρει ότι η Βλαχοκλεισούρα είχε 7.000 χριστιανοί ορθόδοξοι κατοίκους , αριθμός που θεωρήθηκε υπερβολικός από άλλους μελετητές που αναφέρουν ότι ο πληθυσμός κυμαινόταν στα τέλη του 19ου αιώνα πάνω από 3.500 κατοίκους .
Κλεισουριώτες όπως ο Ιωάννης Αναστασίου Σιμώτας , συμμετέχουν στην Ελληνική Επανάσταση , που εκδηλώθηκε σε όλη την Ελλάδα και στις παραδουνάβιες ηγεμονίες .
Το 1821 , η Μονή Παναγίας Κλεισούρας παρέχει ασφάλεια στον Ναουσαίο οπλαρχηγό Ζαφειράκη ενώ τρία μέλη της οικογένειας του Γεώργιου ( Γκίκα ) Χατζημάσιου μυήθηκαν το 1818 στην Φιλική Εταιρία .
Κατά την Μακεδονική επανάσταση του 1878 , η Κλεισούρα λεηλατείται από ληστρικές επιθέσεις των Τουρκαλβανών του Ισμαήλ Αγά για να εκδιωχθούν αργότερα στις 5 Σεπτεμβρίου 1878 από τους βλαχόφωνους οπλαρχηγούς Ηλία Φαρμάκη απ ' το Μπλάτσι ( Βλάστη ) , Ναούμ Σπανό από τη Χρούπιστα ( Άργος Ορεστικό ) και Νικόλαο Βλάχο .
Ιδρύεται η Νέα Φιλική Εταιρία ( αρχικά Εθνική Επιτροπή ) το 1867 , στην οποία συμμετέχουν Κλειρουσιώτες Βλάχοι .
Το 1886 , μια επιστολή του Αναστάσιου Τσιρλή από την Νεβέσκα προς τον γιατρό Κλεισουριώτη Ιωάννη Αργυρόπουλο , σχετικά με την προμήθεια πενήντα όπλων , πέφτει στα χέρια των οθωμανικών αρχών και ακολουθεί κύμα συλλήψεων μελών της οργάνωσης σε πολλές πόλεις , μεταξύ αυτών και Κλεισουριωτών .
Μετά από δυο χρόνια , το 1888 , γίνεται στο Μοναστήρι η δίκη των 15 Κλεισουριωτών και άλλων από 40 Καστοριανών από την πόλη της Καστοριάς και τα χωριά της περιοχής .
Οι κάτοικοι της Κλεισούρας μιλούν την βλάχικη-αρωμανική γλώσσα .
Κύρια επαγγέλματά τους την πρώτη περίοδο είναι η κτηνοτροφία , το εμπόριο , η βιοτεχνία γουναρικών , η γεωργία , ενώ αρκετοί είναι αγωγιάτες ( κυρατζήδες ) .
Η κωμόπολη αναδεικνύεται σε κέντρο διαμετακομιστικού εμπορίου και εμπορικό κέντρο , λόγω της γεωγραφικής της θέσης .
Η ανάπτυξη του εμπορίου αλλάζει την οικονομική ζωή της πόλης .
Τα εμπορικά καταστήματα , οι τράπεζες και τα εκπαιδευτικά ιδρύματα δείχνουν την οικονομική ευμάρεια των κατοίκων της .
Η αρχιτεκτονική των σπιτιών , των εκκλησιών , των δημόσιων κτηρίων και ιδιαίτερα των αρχοντικών , τα οποία συχνά είναι διώροφα και τριώροφα , αντικατοπτρίζουν την σημασία της βλάχικης κωμόπολης .
Υπάρχει αναφορά από τον Τούρκο περιηγητή Εβλιγιά Τσελεμπή ότι οι κάτοικοι της ασχολούνταν και με την παραγωγή και το εμπόριο γούνινων παλτών .
Η εμπορική και πνευματική αυτή δραστηριότητα προσέλκυσε πολλούς κατοίκους από την Μακεδονία , την Θεσσαλία και την Ήπειρο , κυρίως από πόλεις όπως η Μοσχόπολη , η Γράμος Καστοριάς , η Σιάτιστα , η Φούρκα , η Σμίξη , η Αβδέλλα , η Σαμαρίνα , το Νυμφαίο , την Βλάστη , τα Νάματα κ.ά .
Ο πληθυσμός της Κλεισούρας ανέρχονταν σύμφωνα με την οθωμανική απογραφή του 1870 στους 6.400 κατοίκους , κάνοντας την δεύτερη μεγαλύτερη πόλη στον καζά Καστοριάς .
Πολύ αργότερα , το 1911 , ο Άγγλος Άλαν Γουέις ( Alan Wace ) , αρχαιολόγος , και Μορίς Τόμσον ( Maurice Thompson ) , συγγραφέας , επισκεπτόμενοι την περιοχή αναφέρουν για τα καλοφτιαγμένα αρχοντικά της κωμόπολης : Στα καλύτερα σπίτια , τόσο στην Κλεισούρα όσο και στη Νέβεσκα [ σημ .
Νυμφαίο ] , μπορεί να ιδεί κανείς μια περίεργη τοπική μέθοδο διακόσμησης .
Το επάνω μέρος των τοίχων διακοσμείται από ένα διάζωμα με θεούς και θεές της αρχαίας Ελλάδος.Το 1700 περίπου , κτίζεται το πρώτο σχολείο , και από το 1775 , λειτουργούν η Αστική σχολή ( Αρρεναγωγείο ) , το Ελληνικό σχολείο ( ημιγυμνάσιο ) και το Αλληλοδιδακτικό σχολείο , το λεγόμενο Ελληνομουσείο Κλεισούρας .
Μέγας δωρητής της σχολής ήταν ο αρχιμανδρίτης Σωφρόνιος Μπαρτζουλάς , ο οποίος κατέβαλε 34 χιλιάδες άσπρα .
Το 1866 , κάηκε το Ελληνομουσείο Κλεισούρας και μαζί με τη βιβλιοθήκη του , που αριθμούσε περίπου 2000 τόμους βιβλίων .
Τα κτίρια αυτά ξανακτίστηκαν αργότερα , ενώ λειτούργησε και παρθεναγωγείο .
Δάσκαλος από το 1862 , είχε διετελέσει ο Αναστάσιος Πηχιών , όπου συνδέθηκε με τον γιατρό Ιωάννη Αργυρόπουλο .
Το 1868 ανοίγει ρουμάνικο Αρρεναγωγείο με την ονομασία Δημοτικό Σχολείο της Βλαχοκλεισούρας ( Ρουμάνικα : Scοala Primara din Vlaho-Clisura ) , καθώς και Παρθεναγωγείο το 1881 , τα οποία κάηκαν το Φεβρουάριο του 1943 .
Το έργο των ελληνικών σχολείων βοηθούσαν τοπικοί φιλεκπαιδευτικοί σύλλογοι : Σημαντική ήταν η συνεισφορά των αδερφών Δάρδαρη Δήμητριου και Πέτρου στην εκπαίδευση της κωμόπολης αλλά και στην έκδοση βιβλίων για τον ελληνισμό και την εκκλησία .
Ο Μιχαήλ Παρτζουλάς , συγγραφέας γαλλικών βοηθημάτων .
Παρακάτω , παρατίθεται ένα απόσπασμα που αναφέρεται στην εκπαίδευση της εποχής εκείνης : Έν Κλεισούρα , τα γράμματα εκαλλιεργούντο θερμώς δια τον φιλέλμπορον των κατοίκων .
Αυτόθεν κατήγοντο οι Δαρβάρεις Δημήτριος και Πέτρος ( 1800 ) , ελληνισταί αξιόλογοι , συγγραφείς και εκδόται βιβλίων φιλογενέστατοι , ο γαλλοδιδάσκαλος Μιχαήλ Π.
Π.
Στεφάνου Παρτζούλας ( 1814 ) και έτεροι ...
Εν Βιέννην ... εδίδασκε ... [ οι Δαρβάρεις ] ... και πλείστοι έτεροι .
Αυτόθι εξεδίδοτο και η πλείστου λόγου αξία φιλολογική εφημερίς ο `` Λόγιος Ερμής '' ( 1811-1821 ) Η πίστη των κατοίκων στην Ορθόδοξη Εκκλησία αντικατροπτίζεται από τις καλαίσθητες εκκλησίες αλλά και από το γεγονός ότι οι απόδημοι Κλεισουριώτες διατηρούσαν την πίστη τους και συνέδραμαν στο χρήσιμο εκκλησιών . Όμως ήδη από τα μέσα του 19ου αιώνα , λόγω κυρίως της αντίθεσης μέρους των κατοίκων στην επιρροή του Μητροπολίτη Καστοριάς σε θέματα του τοπικού συμβουλίου , σημειώνεται διαχωρισμός των κατοίκων σε αυτούς που υποστήριζαν ότι ο τοπικός μητροπολίτης μπορούσε να παρεμβαίνει στα ζητήματα της κοινότητας και των υπολοίπων που έβλεπαν με συμπάθεια την ρουμανική επιρροή στα εκκλησιαστικά και εκπαιδευτικά πράγματα της κωμόπολης .
Η δεύτερη ομάδα ονομάζονται στην ιστοριογραφία ως « ρουμανίζοντες » και αυτή η ένταση των δυο ομάδων του πληθυσμού διατηρείται μέχρι τις αρχές του 20ου αιώνα .
Σε μια ταραχώδη περίοδο πριν τον Α ' Βαλκανικό Πόλεμο , η ρουμανική κατά πρώτον , και η βουλγαρική προπαγάνδα κατά δεύτερον , προσπαθούσαν να προσεταιρίσουν τον βλαχόφωνο πληθυσμό συχνά χωρίς μεγάλο αποτέλεσμα .
Σημαντικός παράγοντας της ρουμανικής διείσδυσης ήταν ο Απόστολος Μαργαρίτης , δάσκαλος και κάτοικος της κωμόπολης , καθώς και ο ιερέας Ν.
Ποπέσκου της Κλεισούρας .
Μια περίοδος εντάσεων παρατηρείται τα έτη 1890-91 σε Νυμφαίο και Κλεισούρα λόγω της προσπάθειας των ρομανιζόντων να λειτουργήσουν σε εκκλησίες .
Ο Απόστολος Μαργαρίτης μετά τις καταγγελίες της πλειοψηφίας των κατοίκων φυλακίζεται για κάποιο διάστημα .
Μετά το 1902 , οργανώνεται ένοπλη ομάδα από το Προξενείο Μοναστηρίου , η Άμυνα με το τμήμα της Κλεισούρας να αποτελείται από τους Ιωάννη Αργυρόπουλο , Γεώργιο Κιάντο , Γεώργιο Πάτσα και Κωνσταντίνο Βούτση .
Στις 22 Ιουλίου 1903 , η Κλεισούρα δέχεται , μαζί με το Κρούσοβο και το Νυμφαίο την επίθεση των κομιτατζήδων της Εσωτερική Μακεδονική Επαναστατική Οργάνωση στην Εξέγερση του Ίλιντεν και βρίσκεται υπό των ανταρτών για περίοδο 23 ημερών . και επέβαλαν βαριά φορολογία .
Την κωμόπολη είχε υπερασπιστεί , μαζί με την τοπική οθωμανική φρουρά , ο Ευάγγελος Νάτσης από τα Ασπρόγεια Φλώρινας , ο Αλέξανδρος Καραλίβανος από το Προσήλιο Κοζάνης και ο Γεώργιος Σεϊμένης από την Ανώπολη Σφακίων , που σκοτώνεται και θεωρείται ο πρώτος νεκρός Μακεδονομάχος από την νότια Ελλάδα .
Αποχωρώντας οι κομιτατζήδες , έκαψαν γειτονικά χωριά ως αντιπερισπασμό προς τις τουρκικές δυνάμεις που κατάφθαναν .
Στις 27 Ιουλίου μπαίνει ο τουρκικός στρατός στην κωμόπολη .
Ο μακεδονομάχος Τσόντος Βάρδας οργάνωσε την επιτροπή αγώνα με υπολοίπους αρχηγούς τους Ανδρέα Παναγιωτόπουλο ( καπετάν Τζήκα ) , τον Δημήτριο Στάγκα και με πρόεδρο τον γιατρό Ιωάννη Αργυρόπουλο , γραμματέα τον Γεώργιο Κιάντο και ταμία τον Γ.
Πάτσιου .
Η οικονομική ανάπτυξη που γνώρισε η κωμόπολη , άρχισε να φθίνει από τα τέλη του 19ου αιώνα .
Οι κυριότεροι λόγοι ήταν η ανάπτυξη του σιδηροδρομικού δικτύου και των σιδηροδρομικών μεταφορών χωρίς την χρήση ιππηλατών άμαξων , η αύξηση των ληστρικών επιθέσεων εις βάρος των πλούσιων οικογενειών , η ρουμανική προπαγάνδα που δίχασε τους κατοίκους της περιοχής , οι διώξεις από την αποκάλυψη της ίδρυσης της Νέας Φιλικής Εταιρίας το 1886 .
Παράλληλα αρχίζει να παρατηρείται σημαντική μείωση του πληθυσμού για να φτάσει τους 3.000 κατοίκους το 1912 .
Με την κήρυξη του ελληνοτουρκικού πολέμου το 1912 , οι Κλεισουριώτες ύψωσαν την ελληνική σημαία στο καμπαναριό του ναού του Αγίου Νικολάου .
Στις 2 Νοεμβρίου 1912 , η κωμόπολη πυρπολείται και λεηλατείται από τους Οθωμανούς και καίγονται αρκετά αρχοντικά σπίτια και εμπορικά καταστήματα κατά την αποχώρησή τους από την Μακεδονία .
Πυρπολείται επίσης ο ναός του Αγίου Νικολάου με το περίφημο ξυλόγλυπτο τέμπλο , ενώ σκοτώνονται στη συνέχεια δέκα εναπομείναντες γέροντες , όταν ο υπόλοιπος πληθυσμός είχε καταφύγει σε διπλανές ορεινές περιοχές .
Μετά την διάσπαση του μετώπου στα ελληνοβουλγαρικά σύνορα δόθηκε μία από τις τελευταίες μάχες , πριν την συνθηκολόγηση της Ελλάδας .
Τα γερμανικά στρατεύματα , μετά την κατάληψη του μεγαλύτερου μέρους της Μακεδονίας , μαζί με την Θεσσαλονίκη , προωθούνταν προς τα δυτικά ώστε να ελέγξουν τις διαβάσεις που οδηγούσαν στα υπόλοιπα ελεύθερα εδάφη .
Η Καστοριά αποτελούσε σημαντική βάση πολλών ελληνικών στρατιωτικών δυνάμεων που είχαν στρατεύματα στην Ελληνοαλβανική μεθόριο .
Σκοπός της επιχείρησης των ναζιστικών δυνάμεων ήταν ο έλεγχος του περάσματος που συνδέει οδικά την Καστοριά με την υπόλοιπη Μακεδονία , καθώς ήταν ο κύριος οδικός άξονας εκείνη την εποχή .
Οι Γερμανοί , αφού κατέλαβαν την Εορδαία , προχωρούσαν προς τα δυτικά ώστε να καταλάβουν την στρατηγική για αυτούς διάβαση της Κλεισούρας .
Η επίθεση άρχισε στις 13 Απριλίου 1941 , αλλά σύντομα αποκόπτεται καθώς συναντά σθεναρή αντίσταση στην προέλασή του μετά την Μάχη της Βεύης .
Η ελληνική 20η μεραρχία ήταν καλά εδραιωμένη τόσο στην κωμόπολη και στα ορεινά σημεία .
Μία από τις χαρακτηριστικές ιστορίες πάνω στην μάχη είναι αυτής του αξιωματικού του Τάγματος Αντιχνευτών Κουρτ Μάγιερ ( Kurt Meyer ) .
Ο Μάγιερ είχε οργάνωσει το τάγμα του σε τρεις ομάδες επίθεσης , με επικεφαλής τον ίδιο και τους αξιωματικούς Κράας ( Kraas ) και Γιούντσε ( Wünsche ) .
Η σφοδρή επίθεση είχε ως αποτέλεσμα να δημιουργηθεί τέτοια ανάγκη οπισθοχώρησης , επειδή οι άνδρες του δεν υπάκουαν σε αλλεπάλληλες διαταγές του να επιτεθούν , που ο Γερμανός αξιωματικός προκειμένου να τους εξαναγκάσει να προχωρήσουν , να εκσφενδονίσει μία χειροβομβίδα . Έως το απόγευμα της 14ης Απριλίου , η κωμόπολη της Κλεισούρας και οι γύρω ορεινές περιοχές είχαν καταλυφθεί και ο δρόμος προς Καστοριά ήταν ανοιχτός .
Η μάχη κατέληξε σε κατάληψη της Κλεισούρας , με 600 στρατιώτες αιχμαλώτους από τις γερμανικές δυνάμεις και με απώλειες ενός αξιωματικού και έξι οπλιτών , ενός γερμανού χωροφύλακα , και 17 συνολικά τραυματιών .
Για τις ενέργειες αυτές , απονεμήθηκε στον Μάγιερ ο Σταυρός των Ιπποτών του Σιδηρού Σταυρού στις 18 Μαΐου του 1941 .
Τα αίτια της ήττας της 20ης Μεραρχίας οφείλονταν στην σύνθεσή της .
Τα περισσότερα ελληνικά τμήματα μετά την Μάχη της Βεύης και της πτώσης της γραμμής του Βερμίου , ήταν καταπονημένα , ήρθαν εσπευσμένα , ήταν κατάκοπα , μειωμένα σε έμψυχο και υλικό δυναμικό , καθώς τα τμήματα είχαν χάσει αρκετούς και τα πολεμοφόδια ήταν λίγα .
Αλλά η άμυνα ήταν πολύ σημαντική , καθώς είχε εξασφαλίσει 24 ώρες προετοιμασίας για τις άλλες ελληνικές δυνάμεις πεζικού και βρετανικές δυνάμεις τεθωρακισμένων , ώστε να περάσουν στα δυτικά του Αλιάκμονα και να αποφύγουν το βέβαιο εγκλωβισμό .
Παράλληλα δόθηκε πολύτιμος χρόνος ώστε να συμπτηχθούν και να προετοιμαστούν με ασφάλεια οι ελληνικές δυνάμεις της Ηπείρου .
Στις 5 Απριλίου 1944 , η Κλεισούρα δέχεται ακόμη ένα πλήγμα .
Αντάρτες του ΕΑΜ-ΕΛΑΣ που δρούσαν στην περιοχή , με αρχηγό τον Σιατιστινό Αλέξη Ρόσιο ( Καπετάν Υψηλάντη ) , επιτίθενται σε γερμανική στρατιωτική φάλαγγα στην θέση Νταούλι , όπου σκοτώνουν τρεις προπομπούς στρατιώτες μοτοσικλετιστές .
Οι άνδρες κάτοικοι , φοβούμενοι αντίποινα κρύβονται σε ορεινές περιοχές .
Γερμανικές δυνάμεις με διοικητή τον Καρλ Σύμερς ( Karl Schümers ) , διοικητή του 7ου Συντάγματος της 4ης Τεθωρακισμένης Μεραρχίας των SS , καταφθάνουν στην κωμόπολη , συγκεντρώνει τα γυναικόπαιδα και τους γέροντες στην πλατεία του χωριού , χωρίς να δείξει τις κακές του προθέσεις .
Τότε μια άλλη ομάδα στρατιωτών , ορμάει με τα πολυβόλα όπλα και βάλλει κατά των συγκεντρωμένων , ενάντια στον άμαχο πληθυσμό . Έπειτα κατευθύνονται προς τα σπίτια , παραβιάζουν τις θύρες των σπιτιών , βάζουν φωτιά και σκοτώνουν όσους απέμειναν .
Συνολικά σκοτώθηκαν 270 κάτοικοι ενώ περίπου 35 κάτοικοι , κυρίως γυναικόπαιδα γλύτωσαν από το εκτελεστικό απόσπασμα την τελευταία στιγμή , όταν ο δάσκαλος του χωριού προέτρεψε την μαθήτρια του τότε ρουμάνικου σχολείου , Ευδοξία Γκίκαρνα το γένος Φαρσαλιώτη 8 ετών , να απαγγείλει ένα ρουμάνικο τραγούδι , αυτό έφερε αποτέλεσμα και έτσι γλύτωσαν από την εκτέλεση εκείνα τα γυναικόπαιδα .
Στην θηριωδία συμμετείχαν και Βούλγαροι που ήταν στην γερμανική πολιτοφυλακή , με αρχηγό τον Άντον Κάλτσεφ .
Την ηρωική κωμόπολη τίμησε μαζί με τους κατοίκους της , το Ελληνικό Κράτος με τον Πολεμικό Σταυρό Α΄ Τάξεως , αλλά επίσης όρισε τον οικισμό ως ιστορική έδρα δήμου σε προηγούμενη διοικητική μεταρρύθμιση του σχεδίου Καποδίστρια το 1994 .