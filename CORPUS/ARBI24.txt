Έβλεπες τους ανθρώπους μέσα στα κάρα , τα πτώματα των ανθρώπων και περνούσες .
Σου λέω , ότι ήμουνα τολμηρή , ήμουνα ιδιωτικά τολμηρή .
Δεν ήμουνα για την Ελλάδα , δεν έκανα αντίσταση και ίσως είναι η μόνη τύψη που έχω στη ζωή μου [ ... ] » Για την παροιμιώδη ειλικρίνεια της και ειδικότερα για εκείνη την περίοδο της ζωής της , είχε αναφερθεί ο Βασίλης Διαμαντόπουλος « Ήταν στο χαρακτήρα της . Ήταν άνθρωπος ανοιχτός , δεν έκρυβε τίποτα. » Ενδιαφέρον παρουσιάζει και η άποψη του Λυκούργου Καλλέργη , για τη Μελίνα εκείνης της εποχής , ο οποίος υπήρξε μέλος του ΕΑΜ κατά τη διάρκεια της Κατοχής και ενταγμένος στον χώρο της Αριστεράς . « Παρότι ήμουν και είμαι αριστερός , το θέμα της χλιδής στην οποία ζούσε , δεν μ΄ενοχλούσε . Άλλωστε η Μελίνα φιλοξενούσε ανθρώπους , τάιζε ανθρώπους , βοηθούσε φίλους. [ ... ] » Με την άποψη αυτή συμφωνεί και η σπουδαία Ελληνίδα συγγραφέας Άλκη Ζέη , η οποία ανέφερε πως την περίοδο της κατοχής , η Μελίνα έκρυβε αριστερούς και τους έδινε χρήματα .
Την ίδια εποχή ο Σπύρος Μερκούρης , αδελφός της Μελίνας , είχε περάσει στην Αντίσταση ως μέλος της ΕΠΟΝ .
Πολλές φορές η Μελίνα σύμφωνα με μαρτυρίες , έπαιρνε κρυφά τα χρήματα του Γιαδικιάρογλου και τα έδινε στον αδερφό της για την Αντίσταση , έκρυβε τόσο τον ίδιο όσο και τους συντρόφους του στην οργάνωση και παράλληλα βοηθούσε τους εξαθλιωμένους συναδέλφους της . Ήταν γνωστό ότι στην κατοχή , παρά τις αντιρρήσεις του τότε συζύγου της , το σπίτι της Μελίνας με δική της εντολή , ήταν πάντα ανοιχτό και φιλόξενο για πολύ κόσμο που είχε ανάγκη , παρέχοντας τους τροφή και στέγη .
Παρά τις κατά καιρούς κριτικές , η απέχθεια της προς τους Ναζί κατακτητές , αποδεικνύεται μέσα από ένα περιστατικό κατά τη διάρκεια της κατοχής , όπου άντρες των SS αποπειράθηκαν να την εκτελέσουν εν ψυχρώ . Ένα απόγευμα καθώς η Μελίνα βρισκόταν σε ένα μπαρ της Ομόνοιας μαζί με τους στενούς της φίλους Δέσπω Διαμαντίδου και Ανδρέα Φιλιππίδη , αλλά και με τον τότε δεσμό της Φειδία ( Αλέξης ) , μπήκαν τρεις άνδρες των SS μαζί με έναν σκύλο Αλσατίας .
Ο Φειδίας άρχισε να πειράζει τον σκύλο μιλώντας στα γερμανικά .
Εκείνοι όταν άκουσαν ότι κάποιος από την παρέα μιλούσε γερμανικά , τους διέταξαν να έρθουν κοντά τους στο τραπέζι . Όλοι υπάκουσαν στην εντολή , εκτός από τη Μελίνα . « Και εσύ ! » της φώναξαν .
Εκείνη πεισματικά συνέχισε να αγνοεί την εντολή τους . « Θα μετρήσω ως το τρία και θα πυροβολήσω » την προειδοποίησε ένας Γερμανός , βγάζοντας ένα ρεβόλβερ , με το οποίο στη συνέχεια την σημάδευε .
Η Μελίνα παρέμεινε στη θέση της .
Μετά από λίγο , ο άνδρας πυροβόλησε κάνοντας θρύψαλα το ποτήρι δίπλα στον αγκώνα της .
Η Μελίνα πετάχτηκε με οργή πάνω και άρχισε να τον βρίζει , παραβλέποντας ότι θα μπορούσε να την πυροβολήσει ξανά .
Την ίδια στιγμή ο μπάρμαν είχε καλέσει την Στρατιωτική Αστυνομία , οι οποίοι μάζεψαν τους άντρες των SS . Όπως περιέγραψε η ίδια στην αυτοβιογραφία της , γύρισε προς το μέρος του Φειδία και τον χτύπησε στο πρόσωπο μπροστά στους θαμώνες του μπαρ .
Οι επικρίσεις για τον τρόπο ζωής της κατά την περίοδο της Κατοχής , υπήρξαν έντονες και πολλές φορές σκληρές , ωστόσο μια πλειάδα ανθρώπων με έντονη αντιστασιακή δράση κατά την περίοδο της Κατοχής , έγιναν στενοί φίλοι της , οι οποίοι ουδέποτε την κατηγόρησαν ή ενοχλήθηκαν από τον πρότερο `` ταραχώδη '' βίο της .
Από τον σπουδαίο συγγραφέα Ιάκωβο Καμπανέλλη ( ο οποίος έγραψε την « Στέλλα με τα κόκκινα γάντια » ειδικά για εκείνη ) , την ηθοποιό Ολυμπία Παπαδούκα , τον μεγάλο Έλληνα ηθοποιό Μάνο Κατράκη , τον ηθοποιό και γραμματέα του ΕΑΜ θεάτρου Δημήτρη Μυράτ , τη συγγραφέα Άλκη Ζέη , τον σκηνοθέτη Νίκο Κούνδουρο , έως τον Μανώλη Γλέζο , υπήρξαν για πολλά χρόνια φίλοι της .
Κατά την περίοδο του εμφυλίου , παρ΄όλο που η Μελίνα Μερκούρη ζούσε στο Κολωνάκι το οποίο ήλεγχαν οι Άγγλοι , η ίδια επισκεπτόταν στην Ασφάλεια φίλους και συναδέλφους της , που είχαν συλληφθεί λόγω των πολιτικών τους φρονημάτων .
Η Αλέκα Παΐζη χρόνια αργότερα διηγιόταν με ευγνωμοσύνη , την επίσκεψη της Μελίνας στη φυλακή όπου και κρατείτο , για να της συμπαρασταθεί .
Στα τέλη της δεκαετίας του 40 , η Μελίνα γνώρισε τον Πύρρο Σπυρομήλιο με τον οποίο υπήρξαν ζευγάρι για εφτά ολόκληρα χρόνια .
Κατά πολλούς υπήρξε ο μεγάλος έρωτας της ζωής της , πριν συναντήσει τον Ντασέν .
Ο Πύρρος Σπυρομήλιος ήταν αξιωματικός του πολεμικού ναυτικού και ήρωας του αλβανικού μετώπου .
Πέθανε τον Μάρτιο του 1961 από υπερτροφία της καρδιάς , γεγονός που συνέτριψε τη Μελίνα , παρόλο που είχαν μεσολαβήσει πέντε χρόνια από τον οριστικό χωρισμό τους .
Το 1955 υπήρξε η χρονιά - σταθμός της καριέρας και της ζωής της . Ήταν η χρονιά που πρωταγωνίστησε στην πρώτη κινηματογραφική της ταινία , την Στέλλα .
Η ταινία διαγωνίστηκε στο Φεστιβάλ των Καννών και κατά την προβολή της , γνώρισε και ερωτεύτηκε τον Ζυλ Ντασέν , με τον οποίο έμεινε μαζί του , έως το τέλος της ζωής της .
Πρωτοεμφανίζεται στη θεατρική σκηνή το 1944 στο Θέατρο Βρετάνια με το θίασο του Γιώργου Παππά και Αντώνη Γιαννίδη , με το έργο του Αλέξη Σολομού « Το μονοπάτι της Λευτεριάς » και ακολουθεί το έργο του Laszlo Bus-Fekete « H κόμισσα και ο καμαριέρης » .
Ακολουθούν : 1945-1946 « Μις Μπα » , « Θα σε παντρευτώ Τέρας » , « Το Πένθος ταιριάζει στην Ηλέκτρα » , « Πωλείται Κέφι » , « Η Μπόρα Πέρασε » , « Επικίνδυνη Στροφή » , « Ο Άνθρωπος και τα Όπλα » , « Φαύλος Κύκλος » , « Της Νύχτας τα Καμώματα » , « Ένας Φίλος θα ‘ ρθει απόψε » 1946 « Τρισεύγενη » , « Ανατολικά του Σουέζ » , « Το πορτραίτο του Ντόριαν Γκρέυ » , « Δεν θα τα πάρεις μαζί σου » , 1947 « Άνθρωπος και Υπεράνθρωπος » , « Γαμήλιο Εμβατήριο » , « Ο Βασιλικός » , « Το τραγούδι της Κούνιας » , ￼￼ Το 1949 στο θέατρο τέχνης του Κάρολου Κουν , ερμήνευσε την Μπλανς Ντιμπουά στο « Λεωφορείον ο Πόθος » .
Η παράσταση σημείωσε πραγματικό θρίαμβο τόσο εμπορικά όσο και καλλιτεχνικά .
Στην πρεμιέρα το κοινό σηκώθηκε όρθιο φωνάζοντας ρυθμικά το όνομά της και ξέσπασαν σε ένα παρατεταμένο χειροκρότημα . Ήταν ο ρόλος που επί της ουσίας την καθιέρωσε ως πρωταγωνίστρια , δίνοντας μία ηχηρή απάντηση στους αμφισβητίες της .
Ο ίδιος ο Δημήτρης Ροντήρης ( ο οποίος απεχθανόταν το θέατρο Τέχνης , αποκαλώντας το συχνά « φιδοφωλιά » ) της έδωσε συγχαρητήρια για την υπέροχη ερμηνεία της .
Ειδικά για την συγκεκριμένη παράσταση γράφτηκε το τραγούδι του Μάνου Χατζιδάκι « Χάρτινο το Φεγγαράκι » .
Ακολούθησαν « Το μικρό Καλύβι » , « Το χαμόγελο της Τζοκόντα » , « Ο Θάνατος του Εμποράκου » , « Bolero » , 1950 « Άννα Λουκάστα » , « Η Άννα των Χιλίων Ημερών » ( Ιστορική παράσταση που σκηνοθέτησε ο Δημήτρης Μυράτ και έπαιζαν μεταξύ άλλων η Μελίνα Μερκούρη , η Ειρήνη Παππά , η Άννα Συνοδινού , η Νίτσα Τσαγανέα , ο Χρήστος Τσαγανέας , ο Δημήτρης Μυράτ , ο Τίτος Βανδής , ο Ντίνος Ηλιόπουλος , ο Μίμης Φωτόπουλος , η Βούλα Ζουμουλάκη κλπ ) , 1951 « Το Επάγγελμα της Κυρίας Ουόρεν » , « Η Μεγάλη Παρένθεση » .
Από το 1951 αρχίζει να πρωταγωνιστεί παράλληλα και στην Γαλλική θεατρική σκηνή , όπου έγινε μούσα ενός από τους μεγαλύτερους θεατρικούς συγγραφείς της Γαλλίας , του Μαρσέλ Ασάρ .
Ο Αχιλλέας Μαμακης από πολύ νωρίς την αποκαλεί συχνά στην θεατρική στήλη της εφημερίδας « Έθνος » , « Ελληνο-Παρισινή πρωταγωνίστρια » .
Το 1953 κερδίζει το έπαθλο « Μαρίκα Κοτοπούλη » , ένα σημαντικό θεατρικό βραβείο που καθιέρωσε η Μαρίκα Κοτοπούλη για τις νέες ανερχόμενες ηθοποιούς .
Συνεχίζει την παράλληλη πορεία της και στις δύο σκηνές , την αθηναϊκή και την παριζιάνικη .
Το 1960 παίζει με τεράστια επιτυχία στο θέατρο Τέχνης το « Γλυκό Πουλί της Νιότης » με τον πρωτοεμφανιζόμενο τότε Γιάννη Φέρτη .
Οι κριτικές είναι διθυραμβικές για τη Μελίνα , με κοινό και κριτικούς να αναφέρουν πως η Μελίνα ήταν τόσο ρεαλιστική που δεν « έπαιζε » την Αλεξάνδρα ντελ Λαγκο , αλλά « ήταν » η Αλεξάνδρα ντελ Λαγκο επί σκηνής ! Επόμενος σημαντικός σταθμός στην θεατρική της καριέρα είναι το 1967 με το « Illya Darling » που ανεβάζει , με προπωλημένα όλα τα εισιτήρια των παραστάσεων και με συμπρωταγωνιστή τον Νίκο Κούρκουλο , στο Μπρόντγουέι στις ΗΠΑ , ενώ είχε ήδη κάνει περιοδεία σε κάθε πολιτεία των ΗΠΑ .
Το έργο είναι η θεατρική διασκευή του κινηματογραφικού έργου « Never on Sunday » ( Ποτέ την Κυριακή ) , που της είχε χαρίσει παγκόσμια αναγνώριση .
Η παράσταση σημείωσε πραγματικό εμπορικό θρίαμβο με αποτέλεσμα η Μελίνα να γίνει εξώφυλλο , στο ευρείας κυκλοφορίας αμερικανικό περιοδικό Life .
Η εξαιρετικά επιτυχημένη ερμηνεία της Μελίνας , της χάρισε μια υποψηφιότητα για το μεγάλο θεατρικό Βραβείο Tony .
Το 1964 , η Μελίνα Μερκούρη και ο Ζυλ Ντασέν ανήγγειλαν την πρόθεσή τους να δεσμευτούν .
Η Παρί Ζουρ δημοσίευσε την είδηση για τη Μελίνα και τον Ντασέν , από τη Λωζάνη όπου αναπαύονταν μετά τα γυρίσματα του Τοπ Καπί ( Topkap , 1964 ) , ως εξής : « Η Μελίνα Μερκούρη , 38 ετών , είναι η χαρά της ζωής , η ελευθερία , το απρόοπτο .
Ο Ντασσέν 52 ετών είναι η διακριτική διάνοια , το ταλέντο , ο μη κραυγαλέος αντικομφορμισμός » . « Αν στην ηλικία μου δεν γνωρίζω τι είναι σημαντικό εις την ζωήν δεν θα το μάθω ποτέ » , ομολογεί η Μελίνα . « Ζω με τον Ντασσέν , τον αγαπώ , είναι καλύτερός μου .
Και θα ήθελα αυτό να μην τελειώσει ποτέ » .
Ο Ζυλ Ντασέν και η Μελίνα Μερκούρη παντρεύτηκαν στις 18 Μαΐου του 1966 στο δημαρχείο Λωζάνης .
Ο Νίκος Κούρκουλος ήταν ο μόνος Έλληνας μάρτυρας στο γάμο .
Ο άλλος μάρτυρας ήταν ο Ελβετός δικηγόρος του Ζυλ Ντασέν .
Στην επτάλεπτη διαδικασία παραβρέθηκαν ακόμη ο ληξίαρχος και η σύζυγος του Ελβετού δικηγόρου . « Είναι η πιο ευτυχισμένη στιγμή στη ζωή μου » , φέρεται ότι δήλωσε η Μελίνα Μερκούρη . « Θα ήθελα να είχαμε παντρευτεί στην Ελλάδα , αλλά τότε θα έπρεπε να καλέσουμε πολύ κόσμο και δεν ταίριαζε ο θόρυβος και η φασαρία σε μια απλή τελετή που επισφραγίζει συμβίωση 10 χρόνων » .
Το ίδιο βράδυ ακολούθησε ελληνικότατο γλέντι με συρτάκι και πολύ κέφι στο Λωζάν Παλλάς .
Κατά τα έτη 1967-1974 , τα χρόνια της δικτατορίας , από τη στιγμή που τελείωσε τις παραστάσεις του « Illya Darling » , η Μελίνα Μερκούρη έπαιξε μόνο τη Λυσιστράτη το 1972 στο Μπρόντγουεϊ σε σκηνοθεσία Μιχάλη Κακογιάννη .
Το 1975 και ενώ έχει επιστρέψει στην Ελλάδα , ανεβάζει στο θέατρο Κάππα με τον Νίκο Κούρκουλο την « Όπερα της πεντάρας » , το 1976 την « Μήδεια » με το Κ.Θ.Β.Ε. , ενώ το 1978 το « Συντροφιά με το Μπρεχτ » από το Ελληνικό θέατρο του Μάνου Κατράκη , παράσταση για την οποία γράφτηκε από το Θάνο Μικρούτσικο το « Άννα μην κλαις » για να τραγουδηθεί από τη Μελίνα Μερκούρη και τον Γιάννη Κούτρα .
Τέλος , το 1980 ανέβασε ξανά το « Γλυκό πουλί της Νιότης » με τον Γιάννη Φέρτη και έκλεισε ουσιαστικά την θεατρική της καριέρα με το « Ορέστεια » στο Αρχαίο Θέατρο της Επιδαύρου από το Θέατρο Τέχνης .
Το 1992 κάνει μια τελευταία , έκτακτη , εμφάνιση στην όπερα Πυλάδης , σε βιντεοσκοπημένη σκηνή , στο ρόλο της Κλυταιμνήστρας , που παρουσιάστηκε στο Μέγαρο Μουσικής Αθηνών .
Αρκετά σημαντική ήταν και η πορεία της στον διεθνή και ελληνικό κινηματογράφο .
Της χάρισε αρκετά βραβεία με κορυφαίο το βραβείο πρώτης γυναικείας ερμηνείας του Φεστιβάλ των Καννών και επίσης μία υποψηφιότητα για Όσκαρ για το Ποτέ την Κυριακή ( Never on Sunday ) το οποίο έχασε απ ' την Ελίζαμπεθ Τέιλορ το 1960 .
Κέρδισε όμως το βραβείο καλύτερης ερμηνείας από τους κριτικούς του Κλίβελαντ .
Επίσης βραβεύτηκε με το ιταλικό βραβείο Ντονατέλλο ( Donatello ) για την ερμηνεία της στο Τοπ Καπί το 1965 .
Υπήρξε τρεις φορές υποψήφια για Χρυσές Σφαίρες ( Golden Globes ) και δυο φορές υποψήφια στα βραβεία BAFTA .
Το κινηματογραφικό της ντεμπούτο έγινε με ένα θεατρικό έργο που είχε γραφτεί από τον Ιάκωβο Καμπανέλλη ειδικά για τη Μελίνα Μερκούρη , το « Στέλλα με τα κόκκινα γάντια » , που στην ταινία είχε τον τίτλο « Στέλλα » ( 1955 ) .
Η ταινία αυτή ήταν η μόνη που έκανε η Μελίνα Μερκούρη με ελληνική παραγωγή ( Μήλλας Φιλμ ) .
Για την ερμηνεία της στην Στέλλα , ήταν υποψήφια στο Φεστιβάλ των Καννών το οποίο έχασε , οδηγώντας την Isa Miranda στην απόφαση να της δώσει ένα ειδικό βραβείο με το όνομά της ( Βραβείο Isa Miranda ) .
Το 1957 παίζει στην πρώτη της ξενόγλωσση ταινία , σε σκηνοθεσία του Ζυλ Ντασέν με τίτλο Celui qui doit mourir , βασισμένο στο μυθιστόρημα του Νίκου Καζαντζάκη Ο Χριστός Ξανασταυρώνεται ( μυθιστόρημα ) .
Με το Ποτέ την Κυριακή το 1960 , απέκτησε παγκόσμια αναγνώριση . Έγινε διεθνής σταρ και η Ελλάδα παγκόσμιος προορισμός . Άλλες σημαντικές ταινίες της ήταν η Φαίδρα ( 1962 ) , με συμπρωταγωνιστή τον Άντονι Πέρκινς , η οποία σημείωσε τεράστια εμπορική επιτυχία στην Ευρώπη , αλλά όχι στην Αμερική , το Τοπ Καπί ( 1964 ) η οποία αποτέλεσε μια από τις μεγαλύτερες εμπορικές επιτυχίες της καριέρας της , σε διεθνές επίπεδο , με εισπράξεις 7 εκατομμυρίων δολαρίων ( όσο περίπου και η ταινία του Χίτσκοκ , Μάρνι της ίδιας χρονιάς ) .
Το 1965 , γυρίζει για το αμερικανικό τηλεοπτικό δίκτυο ABC , ένα αφιέρωμα με τίτλο « Η Ελλάδα της Μελίνας » ( Αντίστοιχα είχαν γυρίσει η Σοφία Λόρεν και η Ελίζαμπεθ Τέιλορ για τις γενέτειρες τους ) .
Το 1966 γυρίζει την ταινία « A Man Could Get Killed » με συμπρωταγωνιστή τον Τζέιμς Γκάρνερ .
Στο φινάλε της ταινίας ακούγεται ο Φρανκ Σινάτρα στο τραγούδι « Strangers in the night » , το οποίο αρχικά είχε προταθεί να τραγουδήσει η Μελίνα Μερκούρη .
Σημαντική στιγμή στην κινηματογραφική της καριέρα είναι το φιλμ « Υπόσχεση την αυγή » ( 1970 ) .
Πολλοί μιλούν ότι η εξαιρετική της ερμηνεία θα την οδηγήσει στα Όσκαρ , κάτι που όμως δεν επαληθεύεται . Όμως είναι τρίτη φορά υποψήφια για βραβείο ερμηνείας στις Χρυσές Σφαίρες .
Η ταινία « Δοκιμή » ( 1974 ) είναι εμπνευσμένη από τα γεγονότα του Πολυτεχνείου , στην οποία συμμετέχουν μια σειρά από σπουδαίες προσωπικότητες ( Λόρενς Ολιβιέ , Άρθουρ Μίλερ , Λίλιαν Χελμαν , Μίκης Θεοδωράκης κ. ά ) Το 1977 γυρίζει το τελευταίο της φιλμ « Κραυγή γυναικών » , βασισμένο σε πραγματικά γεγονότα .
Η ταινία δεν σημειώνει επιτυχία , όμως προβάλλεται στο φεστιβάλ των Καννών .
Η Μελίνα Μερκούρη τραγουδούσε από τα παιδικά της χρόνια , όπως μαρτυρούν ο αδελφός της Σπύρος Μερκούρης και άλλοι που τη γνώριζαν από μικρή .