Σε δύο διατάγματα καταγράφεται ο Ερβέρτος Γ΄ του Βερμαντουά ως `` κόμης των Φράγκων '' ή `` κόμης των ανακτόρων '' .
Ο Λοθάριος με την σειρά του έχασε σημαντικά την εξουσία του όταν ανέβηκε στην εξουσία ο Οίκος των Οθωνιδών , ο Όθων Α΄ έκανε υποτελείς του έναν μεγάλο αριθμό από συγγενείς του Λοθάριου ( 965 ) .
Ο γιος και διάδοχος του Όθων Β΄ διόρισε τον αδελφό του Λοθάριου Κάρολο που βρισκόταν σε εχθρότητα μαζί του δούκα της Κάτω Λωρραίνης , αυτό εξόργισε τον Λοθάριο και αποφάσισε το καλοκαίρι του 978 να αναλάβει δράση .
Τον Αύγουστο του 978 ο Λοθάριος με την συνοδεία πολλών ευγενών λεηλάτησε το Άαχεν κατοικία του Όθων Β΄ , η αυτοκρατορική οικογένεια δραπέτευσε .
Ο Ούγος Καπέτος παρέμεινε πέντε μέρες συμβολικά στο Άαχεν και στην συνέχεια επέστρεψε στην Γαλλία .
Ο Όθων Β΄ και ο αδελφός του Λοθάριου Κάρολος απάντησαν τον Σεπτέμβριο του 978 σε αντεπίθεση , λεηλάτησαν την Ρενς , την Σουασόν και την Λαν .
Ο Όθων Β΄ έστεψε τον Κάρολο βασιλιά της Γαλλίας με την βοήθεια του Θεοδώριχου Α΄ , επισκόπου του Ρεμς και ο Ούγος Καπέτος δραπέτευσε στο Παρίσι .
Η ασθένεια ωστόσο που έπεσε στα αυτοκρατορικά στρατεύματα έδωσε την ευκαιρία στον Ούγο να αντεπιτεθεί , να λύσει την πολιορκία και να επιστρέψει στην Γερμανία .
Στον δρόμο της επιστροφής , στο Αιν μια μεγάλη καταιγίδα έπεσε στα αυτοκρατορικά στρατεύματα με αποτέλεσμα να πεθάνουν περισσότεροι στρατιώτες από αυτούς που είχαν πέσει στην μάχη .
Η μεγάλη νίκη επέτρεψε στον Ούγο Καπέτο να γίνει δεύτερος στην τάξη στο βασίλειο των Φράγκων μετά τον βασιλιά όπως ο πατέρας του .
Η Ρενς ήταν στα τέλη του 10ο αιώνα η σημαντικότερη έδρα αρχιεπισκόπου , είχαν το δικαίωμα να στέφουν τους νέους βασιλείς , σε ανταπόδοση ο αρχιεπίσκοπος υποστήριζε πάντα τον βασιλιά και ακολουθούσε την πολιτική του .
Την εποχή που ο Ούγος Καπέτος ήταν ανήλικος αρχιεπίσκοπος της Ρενς ήταν ο Αντάλμπερο της Ρενς , ανιψιός του Αντάλμπερο Α΄ του Μετς πιστού οπαδού της Δυναστείας των Καρολιδών .
Ο Αντάλμπερο και ο Ζερμπέρ ντ ' Ωριγιάκ μελλοντικός Πάπας Σιλβέστρος Β΄ έκαναν σημαντικές προσπάθειες να ενώσουν ολόκληρη την Ευρώπη σε ένα στέμμα υπό τον Όθων Α΄ που ήταν θείος και κηδεμόνας του 13χρονου Λοθάριου . Όυαν ο Λοθάριος ενηλικιώθηκε αρνήθηκε να είναι υποτελής του αυτοκράτορα με αποτέλεσμα ο Αντάλμπερο να στρέψει την υποστήριξη του στον Ούγο Καπέτο .
Οι Οθωνίδες ήθελαν με κάθε μέσο να κάνουν την Γαλλία υποτελή τους , απαραίτητη προϋπόθεση σε αυτό ήταν να μήν ανήκει ο βασιλιάς στην Δυναστεία των Καρολιδών .
Ο Ούγος Καπέτος ήταν η ιδανική λύση επειδή υποστήριζε την εκκλησιαστική μεταρρύθμιση , οι άλλοι υποψήφιοι ήταν της άποψης ότι η εκκλησία θα έπρεπε να μοιράζει τα δώρα με τους οπαδούς της .
Τις οδηγίες αυτές έδωσαν στον αρχιεπίσκοπο της Ρενς που ήταν στενός οπαδός του κινήματος του Κλυνύ .
Ο Ούγος έγινε ο νέος ηγέτης του βασιλείου με την στήριξη του Αντάλμπερο της Ρενς .
Ο Ζερμπέρ ντ ' Ωριγιάκ έγραψε στον αρχιεπίσκοπο Αντάλμπερο ότι `` ο Λοθάριος είναι βασιλιάς μόνο στο όνομα , ο Ούγος είναι όμως βασιλιάς στο όνομα και την πράξη '' .
Ο Λοθάριος προσπαθούσε να εξασφαλίσει την διαδοχή του θρόνου στον μεγαλύτερο γιο του Λουδοβίκο , ο Ούγος Καπέτος τον υποστήριξε και κάλεσε όλους τους ευγενείς του βασιλείου .
Η τελετή της στέψης έγινε στην Κομπιένη , παραβρέθηκαν ο βασιλιάς , ο νόθος γιος του βασιλιά Αρνούλφος της Ρενς και ο αρχιεπίσκοπος Αντάλμπερο , ο μικρός Λουδοβίκος ορκίστηκε βασιλιάς σύμφωνα με τα έθιμα των Καρολιδών ως Λουδοβίκος Ε΄ της Γαλλίας .
Ο Λοθάριος ανησύχησε με την μεγάλη δύναμη του Ούγου και αποφάσισε να συμφιλιωθεί με τον αυτοκράτορα Όθων Β΄ , ήταν αποφασισμένος να του παραχωρήσει την Λωρραίνη .
Ο Ούγος Καπέτος που δεν ήθελε με κανέναν τρόπο να συμφιλιωθούν ο αυτοκράτορας και ο βασιλιάς πήγε στην Κομπιένη και στην συνέχεια μετέβη στην Ρώμη , συνάντησε το πάπα , τον αυτοκράτορα , τον Μπουσάρ του Βαντόμ και τον Αρνούλφο της Ορλεάνης .
Οι εντάσεις ξέσπασαν σύντομα ανάμεσα στον βασιλιά και τον Ούγο Καπέτο .
Ο Λοθάριος πάντρεψε τον 15χρονο Λουδοβίκο με την Αδελαΐδα του Ανζού που ήταν 40 χρόνια μεγαλύτερη του , πήρε προίκα την Ωβέρνη και την Κομητεία της Τουλούζης , ο γάμος απέτυχε και το ζεύγος χώρισε σε δύο χρόνια .
Με τον θάνατο του Όθων Β΄ ( 983 ) ο Λοθάριος ανέλαβε την κηδεμονία του αυτοκράτορα Όθων Γ΄ , συμμάχησε με το Δουκάτο της Βαυαρίας με στόχο να επιτεθεί στην Λωρραίνη .
Ο Ούγος Καπέτος έδειξε αδιαφορία , δεν συμμετείχε στην εκστρατεία .
Ο βασιλιάς κατέλαβε το Βερντέν και αιχμαλώτισε τον αδελφό του αρχιεπισκόπου του Ρενς Γοδεφρείδο , ο Αντάλμπερο και ο Ζερμπέρ ζήτησαν την βοήθεια του δούκα των Φράγκων αλλά οι επιχειρήσεις του βασιλιά σταμάτησαν με τον θάνατο του τον Μάρτιο του 986 .
Ο Λουδοβίκος Ε΄ ακολουθώντας την ίδια πολιτική με τον πατέρα του και του παππού του άκουγε τις συμβουλές του δούκα των Φράγκων , ήταν αποφασισμένος να συγκρουστεί με τον Αντάλμπερο που υποστήριζε τον αυτοκράτορα .
Οι πηγές αναφέρουν ότι οι στόχοι του Ούγου Καπέτου την ίδια εποχή ήταν να περιορίσει τις εξουσίες του βασιλιά .
Ο Λουδοβίκος Ε΄ κάλεσε στα ανάκτορα τον αρχιεπίσκοπο του Ρενς για να του δώσει εξηγήσεις , πριν προλάβει να φτάσει ο βασιλιάς σκοτώθηκε σε κυνηγετικό ατύχημα στο δάσος του Σανλίς σε ηλικία 20 ετών ( 22 Μαίου 987 ) .
Πολλοί χρονικογράφοι ανάμεσα τους και ο ίδιος ο πάπας Σιλβέστρος Β΄ γράφουν ότι τον Μάιο του 987 στο Σενλίς `` πέθανε το γενεαλογικό δέντρο του Καρλομάγνου '' .
Ο Λουδοβίκος Ε΄ πέθανε άτεκνος , υπήρχε ωστόσο άμεσος απόγονος του Καρλομάγνου , ο Κάρολος της Λωρραίνης , θείος του Λουδοβίκου Ε΄ , αδελφός του Λοθαρίου και πρώτος ξάδελφος του Ούγου Καπέτου μέσω των μητέρων τους .
Την εποχή του Ούγου του Μέγα θεωρούσαν εξωπραγματικό να υποστηρίζει ένας εκπρόσωπος των Ροβερτιδών τα δικαιώματα στον θρόνο ενός Καρολίδη αλλά από το 987 η κατάσταση άλλαξε .
Τα προηγούμενα δέκα χρόνια ο Ούγος Καπέτος βρέθηκε σε ανοιχτή σύγκρουση με τον βασιλιά και είχε καταφέρει να υποτάξει όλους τους μεγάλους ευγενείς .
Ο αδελφός του βασιλιά Κάρολος της Λωρραίνης κατηγορήθηκε ωστόσο για όλα τα κακά , ήθελε να σφετεριστεί το στέμμα ( 978 ) , είχε συμμαχήσει με τον αυτοκράτορα εναντίον του αδελφού του και είχε προσβάλει την σύζυγο του αδελφού του Έμμα της Ιταλίας .
Ο αρχιεπίσκοπος του Ρενς συγκάλεσε Σύνοδο επισκόπων , αποκήρυξε τα δικαιώματα του Καρόλου στον θρόνο των Δυτικών Φράγκων επειδή ήταν υποτελής στον αυτοκράτορα και είχε παντρευτεί μια γυναίκα κατώτερης τάξης .
Ο αρχιεπίσκοπος πρότεινε την υποψηφιότητα του Ούγου Καπέτου ως εξής : `` Στέψτε τον Δούκα , είναι πασίγνωστος για την ευγένεια , τα κατορθώματα και τις δυνάμεις του .
Ο θρόνος δεν είναι κληρονομικό δικαίωμα , δεν είναι απαραίτητη μόνο η υψηλή καταγωγή , πρέπει να έχει ευγένεια και στην ψυχή '' .
Ο Ούγος εξελέγη βασιλιάς των Δυτικών Φράγκων στην Νογιόν στην Πικαρδία ( 3 Ιουλίου 987 ) , στέφτηκε από τον επίσκοπο της Ρενς ο πρώτος βασιλιάς από τον Οίκο των Καπετιδών .
Ο Ούγος αμέσως μετά την στέψη του ζήτησε την στέψη του γιου του Ροβέρτου αλλά ο επίσκοπος αρκετά προβληματισμένος με την ίδρυση κληρονομικής δυναστείας δήλωσε ότι δεν μπορεί να στέψει δύο βασιλείς την ίδια χρονιά .
Ο Ούγος Καπέτος απάντησε ότι είχε στόχο να εκστρατεύσει εναντίον των Μαυριτανών στην Ισπανία που παρενοχλούσαν τον υποτελή του Μπορέλ Β΄ της Βαρκελώνης , ήθελε να εξασφαλίσει τον θρόνο σε περίπτωση που πέσει στην μάχη .
Ο Ραλφ Γκλάμπερ ισχυρίστηκε ότι ο Ούγος προχώρησε σε αυτή την πράξη επειδή ήταν ηλικιωμένος και δεν μπορούσε να ελέγξει την αριστοκρατία .
Οι σύγχρονοι ιστορικοί ισχυρίζονται ότι ήθελε να τοποθετήσει στο στέμμα την δυναστεία του για να προλάβει την αιρετή εκλογή , είναι επίσης αρκετά σκεπτικιστές σχετικά με το εάν ήθελε να εκστρατεύσει εναντίον των Μαυριτανών .
Ο γιος του Ροβέρτος στέφτηκε σε κάθε περίπτωση συμβασιλέας ( 25 Δεκεμβρίου 987 ) .
Ο Καρολίδης διάδοχος Κάρολος της Λωρραίνης αμφισβήτησε την διαδοχή , τον υποστήριξαν οι κόμητες των Βερμαντουά ένας πλάγιος κλάδος των Καρολιδών και οι Κόμητες της Φλάνδρας που ήταν σταθερά πιστοί στους Καρολίδες .
Ο Κάρολος κατέλαβε την έδρα των Καρολιδών Λαν , ο Ούγος Καπέτος και ο γιος του Ροβέρτος πολιόρκησαν την πόλη αλλά υποχώρησαν .
Ο Ούγος Καπέτος ζήτησε συμμαχία με την χήρα του αυτοκράτορα Όθων Β΄ και κηδεμόνα του μικρού Όθων Γ΄ Θεοφανώ Σκλήραινα αλλά εκείνη δεν απάντησε ποτέ .
Ο Αντάλμπερο της Ρενς πέθανε ( 989 ) , τον είχαν αμφισβητήσει το ίδιο το δεξί του χέρι Ζερμπέρ ντ ' Ωριγιάκ και ο Αρνούλφος , νόθος γιος του βασιλιά Λοθάριου και ανεψιός του Καρόλου .
Ο Ούγος Καπέτος προσπάθησε να συμφιλιωθεί με τους Καρολίδες κάνοντας ένα μεγάλο άλμα , δεν επέλεξε σαν διάδοχο του Αντάλμπερο τον Ζερμπέρ ντ ' Ωριγιάκ όπως είχε υποσχεθεί αλλά τον ίδιο τον Αρνούλφο .
Ακολουθώντας τα έθιμα της εποχής ο Αρνούλφος υποχρεώθηκε να κάνει σκληρό όρκο στην φωτιά ότι δεν θα σπάσει ποτέ την πίστη του στον Ούγο , η εκλογή του επικυρώθηκε και από τον πάπα .
Οι δεσμοί αίματος που είχε ωστόσο ο Αρνούλφος με τον θείο του Κάρολο ήταν ισχυρότεροι από τους όρκους που είχε δώσει στον Ούγο Καπέτο , συγκέντρωσε τους ευγενείς του στο κάστρο και έστειλε έναν σωματοφύλακα να ανοίξει τις πύλες στον Κάρολο .
Ο Αρνούλφος συγκέντρωσε όλους τους οπαδούς του ευγενείς σε έναν πύργο που είχε εξοπλίσει από πριν για αυτό τον σκοπό , κατέλαβαν την Ρενς και την Λον .
Ο Αρνούλφος έσπασε όλους τους όρκους πίστης στον Ούγο Καπέτο και ορκίστηκε πίστη στον θείο του Κάρολο .
Ο Αντάλμπερο του Λον που είχε εκδιωχθεί από τον Κάρολο ( 988 ) κατέφυγε στον Ούγο Καπέτο και ζήτησε την προστασία του , μεσολάβησε στην συνέχεια για ειρήνη ανάμεσα στον Ούγο και τους Καρολίδες .
Ο Κάρολος της Λωρραίνης δέχτηκε ευνοϊκά τον Αντάλμπερο αλλά τον υποχρέωσε να πάρει σκληρούς όρκους στην φωτιά ότι θα παραμείνει πιστός , ο Αντάλμπερο δέχτηκε με την φράση `` αν σπάσω τους όρκους μου να πεθάνω όπως ο Ιούδας ο Ισκαριώτης '' .
Την ίδια νύχτα ο Αντάλμπερο του Λον αιχμαλώτισε τον Κάρολο και τον Αρνούλφο στον ύπνο τους και κάλεσε τον Ούγο να τους συλλάβει .
Ο Κάρολος έμεινε φυλακισμένος στην Ορλεάνη μέχρι τον θάνατο του , ο Αρνούλφος καθαιρέθηκε από αρχιεπίσκοπος της Ρενς ( 991 ) , τον αντικατέστησε ο Ζερμπέρ ντ ' Ωριγιάκ .
Η κίνηση του Αντάλμπερο έφερε έντονες αντιδράσεις στο `` Συμβούλιο του Σαρού '' που ακολούθησε ( 989 ) , ο Αντάλμπερο κηρύχτηκε ανεπιθύμητος σε ολόκληρο το νότιο βασίλειο και η εικόνα του Ούγου Καπέτου αμαυρώθηκε .
Η εχθρότητα εναντίον του Καρόλου της Λωρραίνης στην Λον και την Ρεμς όπως φαίνεται και από τα γράμματα του Ζερμπέρ έκανε τον βασιλιά μισητό στους κληρικούς ( 988-991 ) .
Οι νότιες επαρχίες της Γαλλίας είχαν απορρίψει για πολλά χρόνια τους πρώτους βασιλείς από την Δυναστεία των Καπετιδών , φαίνεται ότι η άρνηση έγινε περισσότερο για πολιτικούς λόγους .
Ο Δούκας της Ακουιτανίας αρνήθηκε να υποταχθεί στον Κάρολο για `` την μεγάλη αμαρτία του με την αιχμαλωσία του Καρόλου '' και ο επίσκοπος του Λον συγκρίνεται μόνο με τον `` Ιούδα τον προδότη '' .
Οι αντίπαλοι έκλεισαν τελικά ειρήνη στην Περιοχή του Λίγηρα , έγινε πιο σαφής στην Λιμόζ .
Τα διατάγματα του 988 καταγράφουν την χρονιά σαν `` δεύτερος χρόνος της βασιλείας του Ούγου και του γιου του Ροβέρτου '' , λίγους μήνες αργότερα τα διατάγματα δεν καταγράφουν τα ονόματα τους .
Ο λόγος φαίνεται ότι ήταν η φυλάκιση του Καρόλου και η προδοσία του Αντάλμπερο του Λον , οι νότιες πόλεις δεν αναγνώριζαν σαν βασιλείς τον Ούγο Καπέτο και τον Ροβέρτο .
Μετά την απώλεια της Ρενς χάρη στην προδοσία του Αρνούλφου ο Ούγος Καπέτος ζήτησε την καθαίρεση του από τον πάπα Ιωάννη ΙΕ΄ αλλά ήταν απασχολημένος με την Ρωμαϊκή αριστοκρατία .
Μετά την σύλληψη του Καρόλου και του Αρνούλφου συγκάλεσε τον Ιούνιο του 991 Σύνοδο στην Ρενς , ο Αρνούλφος καθαιρέθηκε και αντικαταστάθηκε από τον Ζερμπέρ ντ ' Ωριγιάκ .
Ο πάπας Ιωάννης ΙΕ΄ απέρριψε την διαδικασία εκλογής , συγκάλεσε νέα Σύνοδο στην Άαχεν αλλά οι Γάλλοι επίσκοποι αρνήθηκαν τον χειμώνα του 993 να επικυρώσουν την απόφαση στην Ρενς .
Ο πάπας έστειλε έναν Λεγάτο με στόχο να συγκαλέσει Σύνοδο Γάλλων και Γερμανών επισκόπων , ο Ούγος και ο Ροβέρτος εμπόδισαν τους Γάλλους να πάνε και παραβρέθηκαν μόνο οι Γερμανοί .
Ο Ζερμπέρ ντ ' Ωριγιάκ με άλλους επισκόπους υποστήριξαν την ανεξαρτησία της Γαλλικής εκκλησίας από τον πάπα και επικύρωσαν την καθαίρεση του Αρνούλφου .
Ο Ζερμπέρ τελικά φοβήθηκε την άρνηση των επισκόπων και το θρησκευτικό σχίσμα , εγκατέλειψε την αρχιεπισκοπή και μετέβη στην Ιταλία .
Με τον θάνατο του Ούγου Καπέτου ο Αρνούλφος ελευθερώθηκε και επέστρεψε στην αρχιεπισκοπή του , ο Ζερμπέρ ωστόσο παρέμεινε στην Ρώμη και ανακηρύχτηκε πάπας ως Σιλβέστρος Β΄ .
Ο Ούγος Καπέτος κατείχε μικρές εκτάσεις κοντά στην Σαρτρ και την Ανζέ , ανάμεσα στο Παρίσι και την Ορλεάνη είχε εκτάσεις που ισοδυναμούσαν με 1.000 τετραγωνικά χιλιόμετρα .
Η εξουσία του βρισκόταν ανάμεσα σε αυτές τις περιοχές , αν έβγαινε από εκεί βρισκόταν σε κίνδυνο να απαχθεί με αντάλλαγμα λύτρα , η ζωή του συνεπώς ήταν σε ανασφάλεια .
Πραγματικά μια συνωμοσία ( 993 ) με πρωταγωνιστές τους Αντάλμπερο του Λον και τον Όντο Α΄ του Μπλουά είχε στόχο να παραδώσει τον Ούγο Καπέτο στην συνοδεία του αυτοκράτορα Όθων Γ΄ .
Η σκευωρία απέτυχε αλλά οι πρωταγωνιστές δεν τιμωρήθηκαν , αυτό δείχνει πόσο περιορισμένη ήταν η εξουσία του βασιλιά στην Γαλλία .
Στην περιοχή κυκλοφορούσαν περισσότερο από 150 διαφορετικοί τύποι νομισμάτων και τουλάχιστον μια δωδεκάδα από γλώσσες .
Η ένωση όλων αυτών των περιοχών σε μια κρατική οντότητα ή βασίλειο ήταν πολύ δύσκολο έργο , η βασιλεία του Ούγου Καπέτου χαρακτηρίστηκε από συνεχή αγώνα για να υποτάξει τις περιοχές ανάμεσα στον Λίγηρα και τον Σηκουάνα .