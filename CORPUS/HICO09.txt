Αυτό το έκανε το 612 και έτσι όλο το βασίλειο του πατέρα του Χιλδεβέρτου το κυβερνούσε και πάλι ένα άτομο .
Αυτό όμως δεν κράτησε πολύ , γιατί πέθανε την παραμονή της εκστρατείας εναντίον τού Χλωτάριου το 613 , αφήνοντας έναν ανήλικο γιο , τον Σιγιβέρτο Β΄ .
Κατά τη διάρκεια των βασιλειών τους , ο Θεοδοβέρτος και ο Θεοδέριχος εκστράτευαν επιτυχώς στην Γασκώνη όπου είχαν ιδρύσει το Δουκάτο της Γασκώνης , και είχαν υποτάξει τους Βάσκους ( 602 ) .
Η κατάκτηση της Γασκώνης στην αρχή περιελάμβανε και εδάφη νότια των Πυρηναίων , συγκεκριμένα την Μπισκάγια και την Γκιπούθκοα , περιοχές οι οποίες χάθηκαν στους Βησιγότθους το 612 .
Στην άλλη μεριά του βασιλείου του , η Αλεμάννοι είχαν νικήσει τον Θεοδέριχο σε μια εξέγερση , και οι Φράγκοι χάνανε τον έλεγχο των φυλών πέρα από το Ρήνο .
Το 610 ο Θεοδοβέρτος είχε αποσπάσει το Δουκάτο της Αλσατίας από τον Θεοδέριχο , αρχίζοντας μια μακρά περίοδο διαμάχης για το ποιος θα κατείχε την Αλσατία , τη Βουργουνδία και την Αυστρασία , η οποία θα τερματιζόταν τα τέλη του 7ου αιώνα .
Κατά την σύντομη περίοδο που ο Σιγιβέρτος ήταν ανήλικος στην εξουσία , ήρθε στο προσκήνιο το αξίωμα του Κυρίου του Παλατιού , το οποίο ήταν παρόν κάποιες φορές στο βασίλειο των Φράγκων , με μερίδα ευγενών να συνασπίζονται γύρω από τους Warnachar , Rado και Πεπίνο Α΄ του Λάντεν για να δώσουν το βασίλειο στον Χλωτάριο και να απομακρύνουν τη Βρουγχίλδη , αντιβασιλέα του ανήλικου Σιγιβέρτου , από την εξουσία .
Ο Warnachar ήταν ο ίδιος ήδη Μαγιορδόμος του παλατιού της Αυστρασίας , ενώ ο Rado και Πεπίνος θα ανταμείβονταν και αυτοί με το αξίωμα του Μαγιορδόμου , μετά από την επιτυχή ανατροπή του 10χρονου βασιλιά από τον Χλωτάριο , και τη θανάτωση αυτού και της Βρουγχίλδης .
Αμέσως μετά τη νίκη του , ο Χλωτάριος εξέδωσε το Έδικτο του Παρισιού ( 614 ) , το οποίο γενικά έχει θεωρηθεί ως παραχώρηση προς την αριστοκρατία , αν και αυτή η άποψη έχει πρόσφατα δεχτεί κριτική .
Το Έδικτο είχε σκοπό να εγγυηθεί τη δικαιοσύνη και το τέλος της διαφθοράς στην κυβέρνηση , αλλά επίσης παγίωσε τις τοπικές διαφορές μεταξύ των τριών βασιλείων της Φραγκίας και ίσως έδωσε στους ευγενείς μεγαλύτερο έλεγχο στους διορισμούς δικαστικών .
Ως το 623 οι Αυστρασιανοί άρχισαν να ζητούν επίμονα δικό τους βασιλιά , καθώς ο Χλωτάριος συχνά ήταν απών από το βασίλειο , και επειδή λόγω της ανατροφής του και την προηγούμενη ηγεμονία του στο λεκανοπέδιο του Σηκουάνα , στην Αυστρασία ήταν λίγο πολύ ξένος . Έτσι , ο Χλωτάριος τους παραχώρησε ότι ο γιος του Δαγοβέρτος Α΄ θα ήταν ο βασιλιάς τους , και ανακηρύχτηκε κατόπιν σύντομα από τους πολεμιστές της Αυστρασίας ως τέτοιος με τον πατροπαράδοτο τρόπο . Όμως , ενώ ο Δαγοβέρτος ασκούσε πραγματική εξουσία στο βασίλειό του της Αυστρασίας , ο Χλωτάριος διατηρούσε τον τελικό έλεγχο όλου του Φραγκικού Βασιλείου .
Κατά τη διάρκεια της κοινής βασιλείας του Χλωτάριου και του Δαγοβέρτου , οι οποίοι έχουν αποκαλεστεί `` οι τελευταίοι Μεροβίγγειοι που κυβέρνησαν '' , οι Σάξονες , οι οποίοι είχαν μια χαλαρή σύνδεση με τη Φραγκία από τα τέλη του 550 , εξεγέρθηκαν υπό την ηγεσία του Berthoald , Δούκα της Σαξονίας , ηττήθηκαν και ενσωματώθηκαν ξανά στο βασίλειο με τις συνδυασμένες ενέργειες πατέρα και γιού . Όταν πέθανε ο Χλωτάριος το 628 , ο Δαγοβέρτος σύμφωνα με τις επιθυμίες του πρώτου , παραχώρησε ένα υπό-βασίλειο στον μικρότερο αδελφό του Χαριβέρτο Β΄ .
Αυτό το υπό-βασίλειο , που αποκαλείται κοινώς Ακουϊτανία , ήταν μία νέα δημιουργία .
Ο Δαγοβέρτος στις σχέσεις του με τους Σάξονες , Αλεμμανούς και Θουρίγγιους , όπως και με τους Σλαβικούς λαούς πέρα από τα σύνορα της Φραγκίας στους οποίους είχε προσπαθήσει να επιβάλει φόρο υποτέλειας αλλά ηττήθηκε από τον βασιλιά τους Σάμο στη μάχη του Wogastisburg το 631 , είχε καταστήσει όλους αυτούς τους λαούς στα ανατολικά υποτελείς στην Αυλή στης Νευστρίας και όχι της Αυστρασίας .
Αυτό ήταν που παν ’ απ ’ όλα παρακίνησε τους Αυστρασιανούς να ζητήσουν ένα δικό τους βασιλιά από τη βασιλική Αυλή .
Το υπό-βασίλειο της Ακουϊτανίας αντιστοιχούσε στο νότιο μισό της παλιάς Ρωμαϊκής επαρχίας της Ακουϊτανίας και η πρωτεύουσά του ήταν η Τουλούζη . Άλλες πόλεις του βασιλείου ήταν η Καχόρς , Αζέ , Περιζό , Μπορντό και Σετ , ενώ το Δουκάτο της Γασκώνης ανήκε επίσης στο βασίλειο .
Ο Χαριβέρτος εκστράτευσε με επιτυχία εναντίον των Βάσκων , αλλά μετά το θάνατό του αυτοί εξεγέρθηκαν ξανά ( 632 ) , ενώ την ίδια περίοδο ξεσηκώθηκαν εναντίον των Φράγκων και οι Βρετόνοι .
Ο ηγέτης τους Judicael ap Hoel υποχώρησε και έκανε ειρήνη με τους Φράγκους , και πλήρωσε φόρο υποτέλειας , αφού ο Δαγοβέρτος τον απείλησε ότι θα στείλει στρατό εναντίον του ( 635 ) .
Την ίδια χρονιά ο Δαγοβέρτος έστειλε στρατό για να υποτάξει τους Βάσκους , κάτι που κατάφερε .
Στο μεταξύ , ο Δαγοβέρτος έβαλε να δολοφονήσουν διάδοχο του Χαριβέρτου Χιλπέριχο ενώ ήταν βρέφος , και επανένωσε το Φραγκικό βασίλειο το 632 , αν και αναγκάστηκε από την ισχυρή αριστοκρατία της Αυστρασίας να τους παραχωρήσει το γιο του Σιγιβέρτο Γ΄ ως υπό-βασιλέα τους το 633 .
Αυτή η ενέργεια επισπεύτηκε κυρίως από την επιθυμία των Αυστρασιανών για αυτοκυβέρνηση , σε μια περίοδο όπου η Νευστριανοί κυριαρχούσαν στη βασιλική Αυλή .
Ο Χλωτάριος ήταν βασιλιάς στο Παρίσι για δεκαετίες πριν γίνει βασιλιάς στη Μετς , και η Μεροβίγγεια μοναρχία ήταν μετά απ ’ αυτόν μοναρχία της Νευστρίας περισσότερο απ ’ οτιδήποτε άλλο .
Πράγματι , στη δεκαετία του 640 η `` Νευστρία '' εμφανίζεται πρώτη φορά γραπτά , ενώ προηγούμενες αναφορές ήταν μαζί με τον όρο `` Αυστρασία '' , μάλλον επειδή οι Νευστριανοί ( που ήταν το μεγαλύτερο μέρος των συγγραφέων εκείνη την εποχή ) αποκαλούσαν την περιοχή τους απλά `` Φραγκία '' .
Η Βουργουνδία επίσης προσδιόρισε την ταυτότητά της σε αντιδιαστολή με τη Νευστρία περίπου εκείνη την εποχή . Ήταν όμως οι Αυστρασιανοί οι οποίοι ειδώνονταν ως ξεχωριστός λαός μέσα στο βασίλειο από την εποχή του Γρηγορίου της Τουρώνης , οι οποίοι θα έκαναν τις πιο έντονες κινήσεις προς την ανεξαρτησία .
Τον νεαρό Σιγιβέρτο κατά την περίοδο που ήταν ανήλικος έλεγχε ο Μαγιορδόμος Γκρίμοαλντ , ο οποίος έπεισε τον άτεκνο βασιλιά να υιοθετήσει τον με Μεροβίγγειο όνομα γιο του Χιλδεβέρτο τον Υιοθετημένο ( Childebert the Adopted ) ως γιο και διάδοχό του .
Μετά το θάνατο του Δαγοβέρτου το 639 , ο Δούκας της Θουριγγίας Ραδούλφος ( Radulf ) , επαναστάτησε και προσπάθησε να αυτοανακηρυχθεί βασιλιάς .
Νίκησε τον Σιγιβέρτο , κάτι που ήταν σοβαρή ανατροπή για την δυναστεία ( 640 ) .
Ο βασιλιάς έχασε την υποστήριξη πολλών από τους άρχοντες ενώ ήταν σε εκστρατεία και η εξασθένιση των μοναρχικών θεσμών ήταν μέχρι τότε φανερή από το γεγονός ότι δεν μπορούσε να διεξάγει πόλεμο χωρίς την υποστήριξη των αρχόντων .
Στην πραγματικότητα , χωρίς τη βοήθεια των Μαγιορδόμων Γκριμόαλντ και Adalgisel δεν μπορούσε να εξασφαλίσει ούτε τη σωματοφυλακή του .
Συχνά θεωρείται ως ο πρώτος roi fainéant , `` βασιλιάς τεμπέλης '' , όχι τόσο γιατί δεν έκανε τίποτα , αλλά γιατί έκανε πολύ λίγα .
Ο Χλωδοβίκος Β΄ , διάδοχος του Δαγοβέρτου στη Νευστρία και Βουργουνδία , που από τότε και μετά ενωμένες αλλά με διαφορετική διακυβέρνηση , ήταν ανήλικος κατά το μεγαλύτερο μέρος της βασιλείας του .
Αυτόν έλεγχε η μητέρα του Nanthild και ο Μαγιορδόμος της Νευστρίας Erchinoald .
Ο διάδοχός του Εμπροΐν , ήλεγχε το βασίλειο για τα επόμενα 15 χρόνια συνεχόμενων σχεδόν εμφυλίων πολέμων .
Με το θάνατο του Σιγιβέρτου το 656 ο γιος του στάλθηκε στην Ιρλανδία , ενώ ο γιος το Γκρίμοαλντ Χιλδεβέρτος κυβέρνησε την Αυστρασία .
Τελικά ο Εμπροΐν ένωσε όλο το Φραγκικό βασίλειο για τον διάδοχο του Χλωδοβίκου Χλωτάριου Γ΄ σκοτώνοντας τον Γκρίμοαλντ και απομακρύνοντας τον Χιλδεβέρτο το 661 . Όμως , οι Αυστρασιανοί απαίτησαν πάλι βασιλιά γι ’ αυτούς , και ο Χλωτάριος όρισε τον μικρότερο αδελφό του Χιλδέριχο Β΄ .
Κατά τη βασιλεία του Χλωτάριου οι Φράγκοι επιτέθηκαν στη βορειοδυτική Ιταλία , αλλά αποκρούστηκαν από τον Βασιλιά των Λομβαρδών Γκρίμοαλντ του Μπενεβέντο κοντά στο Ρίβολι .
Το 673 ο Χλωτάριος Γ΄ πέθανε , και οι Βουργουνδοί άρχοντες προσκάλεσαν τον Χιλδέριχο να γίνει βασιλιάς όλου του βασιλείου , αλλά σύντομα δυσαρέστησε κάποιους άρχοντες της Νευστρίας και δολοφονήθηκε .
Η βασιλεία του Θευδέριχου Γ΄ επρόκειτο να είναι το τέλος της Μεροβίγγειας δυναστείας στην εξουσία .
Συμμάχησε με το Μαγιορδόμο Berthar και πήγε σε πόλεμο με τους Αυστρασιανούς , οι οποίοι είχαν βάλει βασιλιά στο βασίλειό τους τον Δαγοβέρτο Β΄ , γιο του Σιγιβέρτου Γ΄ ( για λίγο σε αντιπαλότητα με τον Χλωδοβίκο Γ΄ ) .
Το 687 ηττήθηκε στη Μάχη του Τερτρύ από τον Πεπίνο του Χέρσταλ , τον Αρνούλφο Μαγιορδόμο της Αυστρασίας και αληθινή εξουσία πίσω από το θρόνο , και αναγκάστηκε να αποδεχτεί τον Πεπίνο ως το μόνο Μαγιορδόμο και dux et princeps Francorum , `` Δούκα και Πρίγκιπα των Φράγκων '' , τίτλος που κατά τον συγγραφέα του Liber Historiae Francorum ( Βιβλίο της Ιστορίας των Φράγκων ) , την αρχή της `` βασιλίας '' του Πεπίνου .
Από εκείνο το σημείο και μετά οι Μεροβίγγειοι μονάρχες εμφανίζονται μόνο σποραδικά στις σωζόμενες αναφορές , με όχι συμβολικές και προσωπικές ενέργειες .
Κατά την περίοδο της αναταραχής της δεκαετίας 670 και 680 έγιναν προσπάθειες υποταγής των Φρισσίων στους Φράγκους , αλλά χωρίς αποτέλεσμα .
Ο Πεπίνος όμως το 689 εξαπέλυσε εκστρατεία για να κατακτήσει τη Δυτική Φρισία ( Frisia Citerior ) και νίκησε τον Βασιλιά των Φρισσίων Radbod κοντά στο Ντόρεσταντ , σημαντικό εμπορικό κέντρο . Όλη η περιοχή μεταξύ του ποταμού Σκάλδη και της περιοχής Vlie ενσωματώθηκε στη Φραγκία .
Τότε , περίπου το 690 , ο Πεπίνος επιτέθηκε στην κεντρική Φρισία και κατέλαβε την Ουτρέχτη .
Το 690 μπορούσε ακόμα και να υποστηρίξει το 695 την ίδρυση της Αρχιεπισκοπής της Ουτρέχτης και τον προσηλυτισμό των Φρισσίων υπό τον ( Άγιο της Καθολικής Εκκλησίας ) Γουίλιμπροντ . Όμως , η Ανατολική Φρισία ( Frisia Ulterior ) παρέμεινε εκτός της Φραγκικής κυριαρχίας . Έχοντας επιτύχει μεγάλες επιτυχίες με τους Φρίσσιους , ο Πεπίνος στράφηκε στους Αλεμαννούς .
Το 709 εξαπέλυσε πόλεμο εναντίον του Willehari , δούκα του Όρτεναου , μάλλον σε μια προσπάθεια να επιβάλει στη διαδοχή του δούκα τους νεαρούς γιους του εκλιπόντος Γκότφριντ .
Αυτή η εξωτερική ανάμειξη οδήγησε και σε νέο πόλεμο το 712 , και οι Αλεμαννοί , προς το παρόν , επανήλθαν υπό το Φραγκικό έλεγχο . Όμως , στη νότια Γαλατία , η οποία δεν ήταν υπό την επιρροή των Αρνούλφων , οι περιοχές απομακρύνονταν από τη βασιλική Αυλή υπό ηγετών όπως ο Savaric της Οσέρ , Antenor της Προβηγκίας και Όντο ( ο Μέγας ) της Ακουϊτανίας . Όταν πέθανε ο Πεπίνος το 714 , το Φραγκικό Βασίλειο βυθίστηκε στον εμφύλιο πόλεμο , και οι δούκες των περιφερικών επαρχιών έγιναν de facto ανεξάρτητοι .
Ο ορισμένος διάδοχος του Πεπίνου Θευδοάλδος υπό τη χήρα του Πλεκτρούδη αρχικά αντιτάχθηκε στην προσπάθεια του βασιλιά , Δαγοβέρτου Γ΄ , να διορίσει τον Ράγκενφριντ Μαγιορδόμο όλων των βασιλείων του , αλλά σύντομα υπήρξε και τρίτος υποψήφιος για τη θέση του Μαγιορδόμου της Αυστρασίας , ο νόθος γιος του Πεπίνου , Κάρολος Μαρτέλος .
Μετά την ήττα της Πλεκρούδης και του Θευδόαλδο από τον βασιλιά ( τώρα ο Χιλπέριχος Β΄ ) και τον Ράγκενφριντ , ο Κάρολος ανέβασε στην εξουσία για λίγο δικό του βασιλιά , τον Χλωτάριο Δ΄ , σε αντίδραση προς τον Χιλπέριχο .
Τελικά ο Κάρολος στην Μάχη του Σουασσόν το 718 κατήγαγε αποφασιστική νίκη επί των αντιπάλων του , και τελικά δέχτηκε τον βασιλιά , με τον όρο ότι θα λάμβανε τις κτήσεις του πατέρα αυτού .
Από το σημείο αυτό και μετά δεν υπήρχαν άλλοι ενεργοί Μεροβίγγειοι βασιλείς , και ο Κάρολος και οι Καρολίδες διάδοχοί του κυβερνούσαν τους Φράγκους .
Μετά το 718 ο Κάρολος Μαρτέλος ενεπλάκη σε μια σειρά από πολέμους που σκοπό είχαν την ενδυνάμωση της ηγεμονίας των Φράγκων στην δυτική Ευρώπη .
Το 718 νίκησε τους εξεγερμένους Σάξονες , το 719 κατέλαβε την Δυτική Φρισία , το 723 υπέταξε ξανά τους Σάξονες , και το 724 νίκησε τον Ράγκενφριντ και τους εξεγερμένους Νευστριανούς , δίνοντας τέλος στην περίοδο του εμφυλίου πολέμου της βασιλείας του . Όταν ο Χιλπέριχος πέθανε το 720 , διόρισε βασιλιάς τον Θευδέριχο Δ΄ , αλλά αυτός δεν ήταν παρά μαριονέτα υπό τον έλεγχό του .
Το 724 επέβαλε τον Hugbert στην διαδοχή του δούκα των Βαυαρών , και ανάγκασε τους Αλεμαννούς να τον βοηθήσουν στις εκστρατείες του στη Βαυαρία ( 725 και 726 ) , όπου οι νόμοι επιβάλλονταν στο όνομα του Θευδέριχου .
Το 730 η Αλεμαννία αναγκάστηκε να υποταχθεί δια της βίας , και ο δούκας Λάντφριντ σκοτώθηκε .
Το 734 ο Κάρολος πολέμησε εναντίον της Ανατολικής Φρισίας και τελικά την υπέταξε .
Κατά τη δεκαετία του 730 οι Άραβες κατακτητές της Ισπανίας , οι οποίοι είχαν επίσης υποτάξει τη Σεπτιμανία , άρχισαν να προωθούνται στα βόρεια , στην κεντρική Φραγκία και την Κοιλάδα του Λίγηρα . Ήταν τότε ( περίπου το 736 ) που ο Maurontus , ο dux , δούκας , της Προβηγκίας κάλεσε τους Άραβες να τον βοηθήσουν για να αντισταθεί στην επέκταση των Καρολιδών . Όμως ο Κάρολος εισέβαλε στην Κοιλάδα του Ροδανού με τον αδελφό του Χιλδεβράδο και μια Λομβαρδική στρατιά και κατατρόπωσε την περιοχή . Ήταν λόγω της συμμαχίας εναντίων των Αράβων που ο Κάρολος δεν μπόρεσε να υποστηρίξει τον Πάπα Γρηγόριο Γ΄ εναντίον των Λομβαρδών .
Το 732 ή το 737—οι σύγχρονοι μελετητές διαφωνούν για την ημερομηνία—ο Κάρολος βάδισε εναντίον μιας Αραβικής στρατιάς μεταξύ του Πουατιέ και της Τουρ και τη νίκησε στη Μάχη του Πουατιέ , ανακόπτοντας την επέκταση των Αράβων βόρεια των Πυρηνάιων .
Αλλά το πραγματικό ενδιαφέρον του Κάρολου ήταν στα βορειοανατολικά , κυρίως στους Σάξονες , από τους οποίους έπρεπε να αποσπάσει το φόρο υποτελείας που για αιώνες πλήρωναν στους Μεροβίγγειους .
Λίγο πριν πεθάνει τον Οκτώβριο του 741 , ο Κάρολος είχε διαμοιράσει το βασίλειο σαν να ήταν βασιλιάς , μεταξύ των δύο γιων του από την πρώτη του γυναίκα , περιθωριοποιώντας τον νεώτερο γιο του Γκρίφο από τη δεύτερη γυναίκα του ( δεν είναι γνωστό γιατί ακριβώς ) .
Αν και από το θάνατο του Θευδέριχου το 737 και μετά δεν υπήρχε βασιλιάς , οι γιοί του Κάρολου Πεπίνος ο Βραχύς και Καρλομάν ήταν ακόμα μόνο Μαγιορδόμοι .
Οι Καρολίδες είχαν πάρει το βασιλικό στάτους και την πρακτική , αλλά όχι τον βασιλικό τίτλο των Μεροβίγγειων .