Το 1899 , κατά τη διεξαγωγή πειραμάτων στο Κολοράντο Σπρινγκς , νόμισε ότι εντόπισε Αρειανά σήματα , όταν διαπίστωσε ότι ένα παράξενο επαναλαμβανόμενο στατικό σήμα διακοπτόταν όποτε ο πλανήτης εμφανιζόταν στο νυχτερινό ουρανό .
Κατόπιν ανάλυσης της έρευνας του Τέσλα έγιναν διάφορες υποθέσεις που περιλάμβαναν από πιθανότητα λάθους , παρεξήγησης ή κακής χρήσης της νέας τεχνολογίας , έως και ισχυρισμούς ότι πρόκειται για σήματα από τα πειραματικά Ευρωπαϊκά ραδιοκύματα Μαρκόνι ή και φυσικά σήματα από την μαγνητόσφαιρα του Δία .
Στις αρχές του 1900 , οι Γουλιέλμο Μαρκόνι , Λόρδος Κέλβιν και Πεκ Ντέιβιντ Τοντ δήλωσαν την πεποίθησή τους ότι είναι δυνατό να υπάρξει επικοινωνία με τους Αρειανούς μέσω ραδιοφώνου , ενώ ο Μαρκόνι υποστήριξε ότι εντόπισε Αρειανά σήματα .
Στις 21-23 Αυγούστου 1924 , ο Άρης βρέθηκε σε αντίθεση προς τη Γη εγγύτερα από κάθε άλλη φορά στον αιώνα .
Το ίδιο διήμερο , στις Ηνωμένες Πολιτείες προωθήθηκε μια `` Εθνική Ημέρα Ραδιοφωνικής Σιγής '' διάρκειας 36 ωρών , με σιγή όλων των ραδιοφώνων για 5 λεπτά της ώρας , κάθε μία ώρα .
Στο Αστεροσκοπείο Αμερικάνικου Πολεμικού Ναυτικού , ένας ραδιοφωνικός δέκτης υψώθηκε κατά 3 χιλιόμετρα υπεράνω του εδάφους σε ένα αερόστατο , συντονισμένος σε μήκος κύματος μεταξύ 8 και 9 χλμ. , και με `` ραδιό-κάμερα '' δημιουργίας του Κολλεγίου Άμερστ και του Τσαρλς Φράνσις Τζενκινς .
Επικεφαλής του προγράμματος ήταν ο Ντέιβιντ Πεκ Τοντ με τη στρατιωτική υποστήριξη του Ναυάρχου Έντουαρντ Έμπερλι ( Επικεφαλής Ναυτικών Επιχειρήσεων ) και του Ουίλιαμ Φριντμαν ( επικεφαλής κρυπτογράφος του αμερικάνικου στρατού ) , που τους είχε ανατεθεί η μετάφραση πιθανών Αρειανών μηνυμάτων .
Το 1959 , στην αναφορά τους οι Φίλιπ Μόρισον και Γκιουζέπε Κοκόνι επεσήμαναν αρχικά τη δυνατότητα σάρωσης του φάσματος μικροκυμάτων και μετά πρότειναν ορισμένες συχνότητες και αρχικούς στόχους .
Το 1960 , ο αστρονόμος του Πανεπιστήμιου Κορνέλ Φρανκ Ντρέικ πραγματοποίησε τον πρώτο πειραματισμό του SETI , με την ονομασία `` Πρόγραμμα Ozma '' , από την Βασίλισσα του Οζ στα βιβλία φαντασίας του Φρανκ Μπάουμ .
Ο Ντρέικ χρησιμοποίησε ένα ραδιοτηλεσκόπιο διαμέτρου 26 μέτρων στο Green Bank της Δυτικής Βιρτζίνια , για να εξετάσει τα αστέρια Τάυ Κήτους και Έψιλον Ηριδανού με συχνότητα αναφοράς περί τα 1.420 γιγαχέρτζ , μία περιοχή του ραδιοφάσματος που αποκαλείται `` τρύπα στο νερό '' λόγω της εγγύτητάς της προς τις φασματικές γραμμές του υδρογόνου και της ρίζας υδροξυλίου .
Η ζώνη 400 khz γύρω από τη συχνότητα αναφοράς σαρώθηκε με μονοφωνικό δέκτη εύρους ζώνης 100 χερτζ και δεν βρέθηκε οτιδήποτε ενδιαφέρον .
Την δεκαετία του 1960 , οι Σοβιετικοί επιστήμονες εκδήλωσαν ενδιαφέρον για το SETI και πραγματοποίησαν αναζητήσεις με πανκατευθυντικές κεραίες ελπίζοντας να ανιχνεύσουν ισχυρά ραδιοκύματα .
Ο σοβιετικός αστρονόμος Ιωσήφ Σκλόβσκι έγραψε το πρωτοποριακό , για τον τομέα του , βιβλίο Σύμπαν , Ζωή , Νοημοσύνη ( 1962 ) , που εξελίχθηκε από τον Αμερικανό αστρονόμο Καρλ Σαγκάν στο μπέστ σέλερ βιβλίο Ευφυής Ζωή στο Σύμπαν ( 1966 ) .
Τον Μάρτιο του 1955 σε τεύχος του Scientific American , ο Τζον Κράους περιέγραψε μια ιδέα για σάρωση του σύμπαντος για φυσικά ραδιοσήματα , με επίπεδο ραδιοτηλεσκόπιο εξοπλισμένο με παραβολικό ανακλαστήρα .
Μέσα σε δύο χρόνια , η πρόταση εγκρίθηκε για κατασκευή από το Πανεπιστήμιο του Οχάιο .
Με επιχορηγήσεις 71.000 δολαρίων από το Αμερικάνικο Εθνικό Ίδρυμα Επιστημών , άρχισε η κατασκευή σε οικόπεδο 8 εκταρίων στο Οχάιο .
Το νέο ραδιοτηλεσκόπιο ονομάστηκε `` Big Ear '' ( Μεγάλο Αυτί ) .
Αργότερα , εκκινήθηκε το πρώτο συνεχές πρόγραμμα SETI .
Το 1971 , η NASA χρηματοδότησε μία μελέτη του SETI με τη συμμετοχή των Ντρέικ , Μπέρναρντ Όλιβερ της Hewlett-Packard Corporation , και άλλων .
Στην έκθεσή τους πρότειναν την κατασκευή επίγειας συστοιχίας ραδιοτηλεσκοπίων με 1.500 πιάτα με την ονομασία `` Πρόγραμμα Cyclops '' .
Το κόστος θα ανερχόταν σε 10 δισ . δολάρια .
Τελικά δεν υλοποιήθηκε , αλλά η έκθεση αποτέλεσε τη βάση μεταγενέστερων έργων του SETI .
Την 15η Αυγούστου 1977 , ο Jerry Ehman , ένας εθελοντής από το SETI του Οχάιο , ανίχνευσε ισχυρό σήμα στο τηλεσκόπιο . εντυπωσιασμένος από την ένταση του σήματος και τα χαρακτηριστικά του τα οποία ταίριαζαν με αυτά ενός σήματος με εξωγήινη προέλευση , σημείωσε με ένα κύκλο τα σχετικά ψηφία της μέτρησης και έγραψε το σχόλιο Wow ! στο περιθώριο της εκτύπωσης .
Το περιστατικό ονομάστηκε Σήμα Ουάου ! , αλλά παρά τις πολυάριθμες προσπάθειες που έγιναν για πολλούς μήνες από την αρχική ομάδα και άλλες ανεξάρτητες ομάδες διεθνώς για την επανανίχνευση του σήματος , δεν στάθηκε δυνατό να ξαναβρεθεί .
Το 1980 , οι Καρλ Σαγκάν , Μπρους Μάρεϊ , και Λούις Φρίντμαν ίδρυσαν την αμερικάνικη Planetary Society ( Πλανητική Κοινωνία ) , εν μέρει ως φορέα για μελέτες SETI .
Στις αρχές 1980 , ο φυσικός του Πανεπιστήμιου του Χάρβαρντ Πωλ Χόροβιτς πρότεινε τον σχεδιασμό ενός αναλυτή φάσματος που θα προορίζεται ειδικά για την αναζήτηση SETI εκπομπών .
Οι παραδοσιακοί αναλυτές φάσματος γραφείου ήταν ανεπαρκείς , επειδή η δειγματοληψία συχνοτήτων γινόταν με αναλογικά φίλτρα , οπότε ο αριθμός των καναλιών ήταν περιορισμένος .
Αλλά με τη σύγχρονη ψηφιακή επεξεργασία σήματος ( DSP ) ολοκληρωμένων κυκλωμάτων θα μπορούσαν να κατασκευαστούν δέκτες αυτοσυσχέτισης που θα επέτρεπαν περισσότερα κανάλια .
Tο 1981 παρουσιάστηκε ένας φορητός αναλυτής φάσματος με το όνομα `` Suitcase SETI '' ( Βαλίτσα SETI ) και χωρητικότητα 131.000 καναλιών .
Κατόπιν δοκιμών το 1982 , η Βαλίτσα SETI τέθηκε σε χρήση το 1983 με το ραδιοτηλεσκόπιο Χάρβαρντ-Σμιθσόνιαν διαμέτρου 26 μέτρων στο Αστεροσκοπείο Oak Ridge στο Χάρβαρντ Μασαχουσέτης .
Το πρόγραμμα ονομάστηκε `` Sentinel '' και συνεχίστηκε έως το 1985 .
Ακόμα και τα 131.000 κανάλια ήταν ανεπαρκή για ταχεία λεπτομερή σάρωση , οπότε , το 1985 την βαλίτσα SETI διαδέχθηκε το πρόγραμμα `` ΜΕΤΑ '' , σύντμηση του `` Megachannel Extra-Terrestrial Assay '' ( Μεγακανάλια Εξωγήινης Αναζήτησης ) .
Ο ΜΕΤΑ-αναλυτής φάσματος είχε χωρητικότητα 8,4 εκατομμύρια κανάλια και ανάλυση 0.05 hertz . Ένα σημαντικό χαρακτηριστικό των ΜΕΤΑ ήταν η αξιοποίηση του Φαινομένου Ντόπλερ για διάκριση των σημάτων μεταξύ επίγειας και εξωγήινης προέλευσης .
Του έργου ηγήθηκε ο Χόροβιτς και η Πλανητική Κοινωνία , και εν μέρει χρηματοδοτήθηκε από τον τηλεοπτικό παραγωγό Στίβεν Σπίλμπεργκ .
Το 1990 εκκινήθηκε στην Αργεντινή το ΜΕΤΑ ΙΙ για σάρωση του νότιου ουρανού και , κατόπιν αναβάθμισης του εξοπλισμού το 1996 , παραμένει σε λειτουργία .
Την 30 Οκτωβρίου 1995 εκκινήθηκε η συνέχεια του META , που ονομάστηκε `` BETA '' , αρχικά του `` Billion-channel Extraterrestrial Assay '' ( Δισεκατομμύρια Κανάλια Εξωγήινης Αναζήτησης ) .
Η καρδιά του BETA ήταν η επεξεργαστική ικανότητα που απέδιδαν 63 μηχανές αποκλειστικές για Ταχύ Μετασχηματισμό Fourier ( FFT ) , εκ των οποίων η κάθε μία εκτελούσε 222-στοιχείων αναλύσεις σήματος FFT σε δύο δευτερόλεπτα , και 21 γενικής χρήσης προσωπικούς υπολογιστές εξοπλισμένους με ταμπλό για ψηφιακή επεξεργασία σήματος .
Το BETA λάμβανε 250 εκατομμύρια κανάλια ταυτόχρονα με ανάλυση 0.5 hertz ανά κανάλι .
Σάρωνε το φάσμα μικροκυμάτων από 1.400 έως 1.720 gigahertz σε οκτώ άλματα , με δύο δευτερόλεπτα παρατήρησης ανά άλμα .
Η δυνατότητα αναζήτησης που ήταν ταχύτατη επιτεύχθηκε με συνεργία δύο ακτίνων , μίας στα ανατολικά και της άλλης προς τα δυτικά .
Το υποψήφιο σήμα θα διερχόταν πρώτα από την ανατολική ακτίνα και μετά από τη δυτική , με ταχύτητα ανάλογη της ταχύτητας περιστροφής της Γης . Ένας τρίτος δέκτης σάρωνε τον ορίζοντα για σήματα προφανούς επίγειας προέλευσης .
Στις 23 Μαρτίου 1999 , το 26 μέτρων ραδιοτηλεσκόπιο των Sentinel , ΜΕΤΑ και BETA παρασύρθηκε από ισχυρούς ανέμους και υπέστη σοβαρές ζημιές .
Η λειτουργία του BETA διακόπηκε .
Το 1978 , το πρόγραμμα NASA SETI επικρίθηκε έντονα από τον Γερουσιαστή Γουίλιαμ Προξμάιρ , και οι έρευνές του δεν χρηματοδοτήθηκαν από τον προϋπολογισμό του Κογκρέσου το 1981 .
Το 1982 , χρηματοδοτήθηκαν κατόπιν ενέργειας του Καρλ Σαγκάν που έπεισε τον Προξμάιρ για την αξία του προγράμματος .
Το 1992 , η κυβέρνηση των ΗΠΑ χρηματοδότησε ένα λειτουργικό πρόγραμμα SETI , με την ονομασία Microwave Observing Program ( MOP ) ( Πρόγραμμα Παρατήρησης Μικροκυμάτων ) της NASA .
Επρόκειτο για μια μακροπρόθεσμη έρευνα του ουρανού σε συνδυασμό με στοχευμένες αναζητήσεις 800 εγγύτατων αστέρων .
Θα χρησιμοποιούνταν κεραίες του NASA Deep Space Network ( Δίκτυο Επικοινωνίας με Διαστημόπλοια ) , το ραδιοτηλεσκόπιο διαμέτρου 43 μ. του Εθνικού ΡαδιοΑστεροσκοπείου στο Green Bank της Δυτικής Βιρτζίνια και το ραδιοτηλεσκόπιο διαμέτρου 300 μ. στο Αστεροσκοπείο Αρεσίμπο του Πουέρτο Ρίκο .
Τα σήματα θα αναλύονταν από αναλυτές φάσματος , εκ των οποίων ο καθένας είχε χωρητικότητα 15 εκατομμύρια κανάλια .
Συνεργία των αναλυτών θα εξασφάλιζε μεγαλύτερη χωρητικότητα .
Για τη στοχευμένη αναζήτηση είχαν εύρος ζώνης 1 hertz ανά κανάλι , ενώ για την ουράνια έρευνα είχαν εύρος ζώνης 30 hertz ανά κανάλι .
Το επόμενο έτος το ΜΟΡ γελοιοποιήθηκε από το Αμερικάνικο Κογκρέσο και ακυρώθηκε .
Οι υποστηρικτές του συνέχισαν χωρίς κρατική χρηματοδότηση , και το 1995 το μη κερδοσκοπικό Ινστιτούτο SETI στο Mountain View Καλιφόρνιας αναβίωσε το Πρόγραμμα Φοίνικας , με χρηματοδότηση από ιδιώτες .
Υπό τη διεύθυνση του Τζιλ Τάρτερ , αποτελεί εξέλιξη του ΜΟΡ και μελετά περίπου 1.000 πλησία Ηλιό-τυπα αστέρια .
Την περίοδο 1995 - Μάρτιο 2004 , το Φοίνιξ έκανε παρατηρήσεις με το ραδιοτηλεσκόπιο Παρκς διαμέτρου 64 μέτρων στην Αυστραλία , το ραδιοτηλεσκόπιο διαμέτρου 43 μέτρων του Εθνικού ΡαδιοΑστεροσκοπείου στο Green Bank της Δυτικής Βιρτζίνια , και το ραδιοτηλεσκόπιο διαμέτρου 300 μέτρων στο Αστεροσκοπείο Αρεσίμπο του Πουέρτο Ρίκο .
Παρατηρήθηκε το ισοδύναμο 800 αστεριών στα διαθέσιμα κανάλια του εύρους συχνοτήτων από 1200 έως 3000 MHz .
Η ευαισθησία της έρευνας επέτρεπε ανίχνευση πομπών με 1 GW EIRP σε απόσταση περίπου 200 έτη φωτός .
Σύμφωνα με τον Καθηγητή Tarter , το 2012 η έρευνα στο Ινστιτούτο SETI κόστιζε περί τα `` $ 2 εκατ . ετήσια '' και τα δεκαπλάσια `` οι δραστηριότητες του SETI σε όλον τον κόσμο '' .
Επειδή πολλές ραδιοφωνικές συχνότητες περνούν διαμέσω της Γήινης ατμόσφαιρας , κατασκευάστηκαν ραδιοτηλεσκόπια που σαρώνουν το σύμπαν με μεγάλες κεραίες ραδιοκυμάτων .
Επιπλέον , οι ανθρώπινες δραστηριότητες , οι επικοινωνίες , η τηλεόραση και το ραδιόφωνο , προκαλούν εκπομπές ηλεκτρομαγνητικής ακτινοβολίας .
Αυτά τα τεχνητά σήματα αναγνωρίζονται εύκολα από την επαναληπτικότητα και το στενό εύρος ζώνης .
Πολλά ραδιοτηλεσκόπια σε όλον τον κόσμο διεξάγουν έρευνες SETI , με συμπεριλαμβανόμενες τα Low Frequency Array ( LOFAR ) στην Ευρώπη , το Murchison Widefield Array ( MWA ) στην Αυστραλία , και το ραδιοτηλεσκόπιο Lovell στο Ηνωμένο Βασίλειο .
Το Ινστιτούτο SETI συνεργάστηκε με το Εργαστήριο ΡαδιοΑστρονομίας του Ερευνητικού Κέντρου SETI του Μπέρκλεϋ για την κατασκευή συστοιχίας ραδιοτηλεσκοπίων τύπου μικρο-cyclops για έρευνες SETI .
Η ιδέα προϋπήρχε με το όνομα Τηλεσκόπιο Ενός Εκταρίου ( 1HT ) , και μετονομάστηκε σε `` Συστοιχία Τηλεσκοπίων Άλλεν '' ( ΑΤΑ ) από τον ευεργέτη του προγράμματος Πολ Άλεν .
Ως προς την ευαισθησία θα ισοδυναμούσε με πιάτο διαμέτρου 100 μέτρων .
Επί του παρόντος , παραμένει υπό κατασκευή με 42 πιάτα στο ΡαδιοΑστεροσκοπείο Χατ Κρηκ στη βόρεια Καλιφόρνια .
Η ολοκληρωμένη συστοιχία ( ATA-350 ) θα αποτελείται από 350 ή περισσότερα όφσετ-Γρηγοριανά πιάτα , διαμέτρου 61μ . έκαστο .
Η τεχνολογία κατασκευής των είναι η εμπορικά διαθέσιμη των πιάτων δορυφορικής τηλεόρασης .
Το ΑΤΑ ήταν προγραμματισμένο για ημερομηνία ολοκλήρωσης το 2007 με μέτριο κόστος US $ 25 εκατ .
Το Ινστιτούτο SETI Institute έκανε τη χρηματοδότηση και το Πανεπιστήμιο Μπέρκλεϊ σχεδίασε το τηλεσκόπιο .
Τον Οκτώβριο 2007 λειτούργησε το πρώτο μέρος ( ATA-42 ) με 42 κεραίες .
Για το ΑΤΑ-350 έχει προγραμματιστεί ένα εξαιρετικά φιλόδοξο σύστημα DSP .
Το μέλλον για το ΑΤΑ-350 θα εξαρτηθεί από την αποτελεσματικότητα του ΑΤΑ-42 .
Το ATA-42 ( ΑΤΑ ) έχει σχεδιαστεί για να επιτρέπει την πρόσβαση στο συμβολόμετρο εξόδου σε πολλούς χρήστες ταυτόχρονα .
Κανονικά , το ΑΤΑ λαμβάνει στιγμιότυπα ( χρήσιμα για αστρονομικές έρευνες και SETI ) ενώ τρέχει το σύστημα σχηματισμού ακτίνας .
Υπάρχει δυνατότητα multibeaming , για παρατηρήσεις πολλών ακτίνων ταυτόχρονα .
Με πολυακτίνισμα φιλτράρονται τα ψευδώς θετικά σήματα στο SETI , εφόσον ένας απόμακρος πομπός θα έχει μία μοναδική θέση στον ουρανό .
Το Ινστιτούτο Ερευνών SETI ( CSR ) αναζητά εξωγήινη νοημοσύνη , 12 ώρες την ημέρα , 7 ημέρες την εβδομάδα , με ΑΤΑ .
Την περίοδο 2007-2015 , εντόπισαν εκατοντάδες εκατομμύρια τεχνολογικά σήματα .
Μέχρι στιγμής , όλα αυτά τα σήματα θεωρούνται ραδιοθόρυβος ή παρεμβολές από ραδιοκύματα , επειδή α ) φαίνεται πως προέρχονται από δορυφόρους ή επίγειους πομπούς , ή β ) εξαφανίστηκαν πριν το χρονικό όριο της ~1 ώρας .
Επιδιώκεται μείωση του ουδού χρονικού ορίου και μεγαλύτερη ευαισθησία .
Οι αστρονόμοι του Μπέρκλεϊ χρησιμοποίησαν το ΑΤΑ σε διάφορες επιστημονικές μελέτες και ορισμένα SETI σήματα μέχρι το 2011 , που διακόπηκε η συνεργασία μεταξύ του Πανεπιστημίου της Καλιφόρνια και του Ινστιτούτου SETI .
Την 12 Δεκεμβρίου 2008 το CNET δημοσίευσε ένα άρθρο και φωτογραφίες για το ΑΤΑ .
Τον Απρίλιο 2011 , το ΑΤΑ αδρανοποιήθηκε για 8 μήνες λόγω έλλειψης χρηματοδοτήσεων .
Την 5 Δεκεμβρίου 2011 επανήλθε σε λειτουργία .
Το 2012 , εισέπραξε φιλανθρωπική δωρεά $ 3.6 M από τον Φράνκλιν Αντόνιο , συνιδρυτή και επικεφαλής επιστήμονα της Εταιρείας QUALCOMM .
Με τα χρήματα της δωρεάς αναβαθμίστηκαν οι δέκτες των πιάτων προς μεγαλύτερη ευαισθησία ( 2x - 10x από 1-8 GHz ) και μεγαλύτερο φάσμα συχνοτήτων ( 1-18 GHz από 12 GHz ) .
Τον Ιούλιο 2013 εγκαταστάθηκε και δοκιμάστηκε ο πρώτος δέκτης , από τους 42 .
Το ολοκληρωμένο ΑΤΑ θα διεξάγει ραδιοαστρονομικές και SETI έρευνες .
Το SERENDIP ( Αναζήτηση Εξωγήινων ΡαδιοΠομπών από Πλησίους Νοήμονες Πληθυσμούς ) είναι ένα πρόγραμμα SETI που ξεκίνησε το 1979 από το Ερευνητικό Κέντρο SETI του Μπέρκελεϊ .
Αξιοποιεί τρέχουσες `` δεσπόζουσες '' παρατηρήσεις ραδιοτηλεσκόπιων με πρόγραμμα για `` ραχιαία στήριξη '' ή `` συμβίωση '' μεγάλων ραδιοτηλεσκόπιων όπως το τηλεσκόπιο NRAO 90 μ. στο Green Bank και το 305μ . τηλεσκόπιο Αρεσίμπο .
Αντί να απασχολείται σε δικό του πρόγραμμα ρουτίνας , αναλύει τα δεδομένα ουράνιων σωμάτων των άλλων αστρονόμων .
Τον Ιούνιο 2009 εγκαταστάθηκε και λειτούργησε το φασματόμετρο SERENDIP V.v στο Αστεροσκοπείο Αρεσίμπο .
Το ψηφιακό όργανο είναι τύπου FPGA , 128 εκατ . καναλιών με εύρος ζώνης 200 MHz .
Συλλέγει δεδομένα από την επτάκτινη Συστοιχία Αρεσιβο L-band ( ALFA ) . Ήδη βρέθηκαν 400 ύποπτα σήματα , αλλά δεν τεκμηριώθηκε η εξωγήινη προέλευσή τους .
Το Breakthrough Listen είναι δεκαετής πρωτοβουλία με χρηματοδότηση 100 εκ . δολάρια που εκκινήθηκε τον Ιούλιο 2015 για αναζήτηση επικοινωνιακών εξωγήινων , εκτεταμένα , με αξιοποίηση νέων πόρων .
Περιγράφηκε ως η πιο εμπεριστατωμένη αναζήτηση για επικοινωνιακούς εξωγήινους έως σήμερα .
Η έδρα του προγράμματος είναι στο Ερευνητικό Κέντρο SETI του Μπέρκελεϊ στο Αστρονομικό Τμήμα του Πανεπιστήμιου της Καλιφόρνιας .
Τον Ιούλιο 2015 γίνονταν χιλιάδες ώρες παρατήρησης ετήσια στα δύο μεγάλα ραδιοτηλεσκόπια , στο Αστεροσκοπείο Green Bank στη Δυτική Βιρτζίνια και στο Αστεροσκοπείο Παρκς στην Αυστραλία .
Πολύ περισσότερες από τις 24 έως 36 ώρες ετήσια που επενδύονταν στην έρευνα για εξωγήινη ζωή , παλαιότερα .
Εν τω μεταξύ , ο Αυτόματος Ανιχνευτής Πλανητών στο Αστεροσκοπίο Λικ σαρώνει για οπτικά σήματα από λέιζερ .
Οι τεράστιες ποσότητες δεδομένων από τα ραδιοτηλεσκόπια ( 24 GB/s στο Green Bank ) κατέστηασν αναγκαία την κατασκευή εξοπλισμού αποκλειστικά για τις αναλύσεις .
Πολλά από τα δεδομένα αναλύθηκαν από εθελοντές του SETI @ home δικτύου . ο Ιδρυτής του σύγχρονου SETI Φρανκ Ντρέικ είναι επιστημονικός σύμβουλος της επιτροπής του προγράμματος .
Το κινέζικο Τηλεσκόπιο Σφαιρικού Διαφράγματος 500μ . ( ΦΑΣΤ ) περιλαμβάνει την ανίχνευση διαστρικών σημάτων επικοινωνίας ως μέρος της επιστημονικής του αποστολής .
Χρηματοδοτείται από την Εθνική Επιτροπή Ανάπτυξης και Μεταρρυθμίσεων ( NDRC ) και διαχειρίζεται από τα Εθνικά Αστεροσκοπεία ( NAOC ) της Κινεζικής Ακαδημίας Επιστημών ( CAS ) .
Είναι το πρώτο παρατηρητήριο με το SETI ως σημαντικό επιστημονικό στόχο .
Περιλαμβάνει ένα σταθερό σφαιρικό πιάτο διαμέτρου 500μ . εγκατεστημένου σε φυσική καταβόθρα που προκλήθηκε από καρστικές διεργασίες στην περιοχή .
Είναι το μεγαλύτερο στον κόσμο με διάφραγμα . Όπως λέγεται στην ιστοσελίδα του , θα ερευνούσε έως και 28 έτη φωτός και θα έφτανε 1400 αστέρια .
Αν η ισχύς του πομπού αυξηθεί σε 1000,000 MW , το ΦΑΣΤ θα φτάσει ένα εκατομμύριο αστέρια .