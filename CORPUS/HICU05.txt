Σύντομα έγινε ξεκάθαρο ότι η Ελλάδα δεν μπορούσε να αποπληρώσει το δάνειο και έτσι στις 31 Ιουλίου του 1824 το Βουλευτικό αποφασίζει τη σύναψη και νέου δανείου , λίγες εβδομάδες μετά την καταστροφή της Κάσου και των Ψαρών κι ενώ η Επανάσταση βρίσκεται σε κρίσιμο στάδιο , με την ίδια ... επιτυχημένη ομάδα των Ορλάνδου και Λουριώτη να κάνει πάλι τις διαπραγματεύσεις .
Σύντομα εγκρίθηκε δάνειο ονομαστικής αξίας 2.000.000 λιρών και όπως και στο πρώτο δάνειο , το ποσό να μειώνεται στις 816.000 λίρες , αφού το δάνειο είχε οριστεί στο 55 % του ονομαστικού ( 1.100.000 ) και από αυτό παρακρατήθηκαν 284.000 λίρες για προκαταβολή τόκων δύο ετών , χρεολύσια , προμήθεια και άλλες δαπάνες .
Το δάνειο αυτή τη φορά το διαχειρίστηκαν Άγγλοι τραπεζίτες , οι οποίοι απευθείας αφαίρεσαν 212.000 λίρες για την αναχρηματοδότηση του πρώτου δανείου , 77.000 για την αγορά όπλων και πυροβόλων , από τα οποία ελάχιστα ήρθαν στην Ελλάδα , 160.000 για την παραγγελία 6 ατμοκίνητων πλοίων , από τα οποία μόνο τρία έφθασαν στην Ελλάδα ( « Καρτερία » , « Επιχείρηση » , « Ερμής » ) και 155.000 για τη ναυπήγηση δύο φρεγατών στην Νέα Υόρκη , από τις οποίες μόνο η φρεγάτα « Ελλάς » ήλθε στην Ελλάδα , ενώ η δεύτερη πουλήθηκε για να χρηματοδοτηθεί η πρώτη .
Τελικά , στην Ελλάδα έφθασε μόνο το ποσό των 232.558 στερλινών , δηλαδή λιγότερο από εκείνο που έλαβε κατά το πρώτο δάνειο , αν και το δεύτερο είχε συναφθεί σε υπερδιπλάσιο ύψος .
Τα δύο δάνεια , τα οποία χαιρετίστηκαν ως « σωτήρια » από το ελληνικό πολιτικό κατεστημένο , όχι μόνο δεν βοήθησαν ποτέ τον Ελληνικό Αγώνα , αλλά έφεραν πιο πολλές διαμάχες , ενώ έθεσαν επίσης τη χώρα σε τροχιά εξάρτησης από τις « Μεγάλες Δυνάμεις » , εξάρτηση η οποία κατά πολλούς συνεχίζεται μέχρι τώρα .
Σε γενικές γραμμές , η χρηματοδότηση της ελληνικής επανάστασης έγινε από τις Σπέτσες , τα Ψαρά και την Ύδρα , όπως αυτό είχε αναγνωριστεί από τις εθνοσυνελεύσεις , από Έλληνες του εξωτερικού που στήριξαν χρηματικά την επανάσταση και φυσικά από τους ίδιους τους επαναστατημένους Έλληνες .
Μιά άλλη πηγή χρηματοδότησης είναι τα λάφυρα από τις επιδρομές και τίς μάχες .
Οι επιδρομές του Οδυσσέα Ανδρούτσου σε καραβάνια εφοδίων των Οθωμανών εξασφάλισαν υλικά , τρόφιμα και όπλα και πολεμοφόφια γιά μιά ολόκληρη πόλη .
Είναι δεδομένο ότι οι Σουλιώτες είχαν Ρωσσική χρηματοδότηση γιά αγορά όπλων από την Ιταλία .
Κατά τη διάρκεια της επανάστασης , καταναλώθηκε πλούτος και οικονομικές δομές που υπήρχαν καταστράφηκαν εξαιτίας του πολέμου .
Επιπλέον , εμφανίστηκε το φαινόμενο της πειρατείας και ληστείας .
Το Ελληνικό κράτος αναγνωρίστηκε ως αυτοτελές κράτος με το όνομα « Βασίλειον της Ελλάδος » το έτος 1828 με τη Συνθήκη του Λονδίνου ( περιλάμβανε τις Κυκλάδες , την Πελοπόννησο , και μέρος της Στερεάς Ελλάδας ) αλλά είχε αρχίσει να δέχεται εξωτερικά δάνεια από το έτος 1824-1826 .
Δύο δάνεια χορήγησαν οι Αγγλικές τράπεζες σε χρυσές λίρες , υπό την παρότρυνση του υπουργού οικονομικών της Αγγλίας λόρδου Κάνιγκ .
Το έτος 1826 η κυβέρνηση θα κηρύξει την πρώτη πτώχευση - χρεοκοπία .
Τον Απρίλιο του 1826 , αναλαμβάνοντας η κυβέρνηση Α.
Ζαΐμη , στο ταμείο υπήρχαν 16 γρόσια , ούτε μία λίρα .
Ο Ιωάννης Καποδίστριας εστίασε στην ίδρυση θεσμών νομικών , διοικητικών , οικονομικών και άλλων . Ίδρυσε Νομισματοκοπείο στην Αίγινα και καθιέρωσε τον φοίνικα ως εθνικό νόμισμα , αντικαθιστώντας το Τουρκικό γρόσι .
Μετά την επανάσταση και τις λοιπές προσαρτήσεις η μισή γη ανήκε στο ελληνικό κράτος και δεν καλλιεργούταν .
Στο πρόβλημα της διανομής της εθνικής γης ο Καποδίστριας δεν κατάφερε να βρει λύση παραμένοντας έτσι εκατομμύρια στρέμματα δεσμευμένα .
Σημαντική ήταν και η συμβολή του στο εμπόριο , με την παραχώρηση δανείων στους νησιώτες για την αγορά πλοίων και κατασκευάζοντας ναυπηγεία στον Πόρο και το Ναύπλιο . Ίδρυσε και το εμποροδικείο της Ερμούπολης , όπως διέταξε και τη συγγραφή κωδίκων δικονομίας και δημοσιονομίας .
Επέδειξε ιδιαίτερο ενδιαφέρον για την γεωργία , βασική πηγή πλούτου της Ελλάδας . Ίδρυσε την Γεωργική Σχολή της Τίρυνθας και έγινε η πρώτη απόπειρα για την καλλιέργεια πατάτας .
Προσπαθώντας να ενισχύσει την ελληνική οικονομία ίδρυσε την Εθνική Χρηματιστική Τράπεζα το 1828 , η οποία διαλύθηκε το 1834 από την Αντιβασιλεία .
Η οικονομία της Ελλάδας εκείνη την περίοδο ήταν αγροτική , το μεγαλύτερο μέρος της αφορούσε τη γεωργία και την κτηνοτροφία , ενώ υπήρχε και αξιόλογη ανάπτυξη του εμπορίου , εξαιτίας του διεσπαρμένου ελληνισμού . [ Ιστορία Γ΄ Λυκείου 1 ] Ο δευτερογενής τομέας της οικονομίας είχε πολύ αργή ανάπτυξη .
Οι λόγοι αυτής της κατάστασης ήταν κυρίως οι άσχημες διεθνείς σχέσεις με τις δυνάμεις της Ευρώπης και των γειτονικών χωρών , η αναξιοπιστία της διεθνώς , η πολιτική αστάθεια και η ανασφάλεια στην ύπαιθρο . [ Ιστορία Γ΄ Λυκείου 1 ] Η σημαντικότερη μερίδα των πολιτικών σχημάτων υποστήριζαν ότι η οικονομική ανάπτυξη ήταν αδύνατη αν πρώτα δεν απελευθερώνονταν και άλλες περιοχές ( αλυτρωτισμός ) , αν και αυτή η αλυτρωτική πολιτική κόστιζε πολύ .
Η άλλη πολιτική μερίδα υποστήριζε ότι πρώτα πρέπει να γίνει εκσυγχρονισμός . [ Ιστορία Γ΄ Λυκείου 1 ] Η πρώτη νομισματική μεταρρύθμιση γίνεται λίγο μετά τον διορισμό του Όθωνα ως βασιλιά της Ελλάδας και την άφιξη του στο Ναύπλιο στις 25 Ιανουαρίου 1833 .
Με Βασιλικό διάταγμα της 8ης Φεβρουαρίου 1833 « περί ρυθμίσεως του νομισματικού συστήματος » , αντικαθίσταται ο Φοίνικας με τη δραχμή .
Η νέα νομισματική μονάδα του σύγχρονου Ελληνικού κράτους η υποδιαιρείται σε 100 λεπτά .
Η αντιβασιλεία του Όθωνα δημιούργησε τρία μονοπώλια , ένα από τα οποία ήταν το αλάτι , ως κύρια πηγή εσόδων .
Κατά την περίοδο του Βασιλέως Όθωνος , το δάνειο των 60.000.000 γαλλικών φράγκων του Όθωνα εγγυήθηκαν οι τρεις Μεγάλες Δυνάμεις ( Αγγλία , Γαλλία , Ρωσία ) κάθε μία το ένα τρίτο .
Η τρίτη δόση των 20.000.000 γαλλικών φράγκων ουδέποτε καταβλήθηκε στην Ελλάδα .
Κατακρατήθηκε από τη δανειοδότρια τράπεζα για την εξυπηρέτηση του δανείου .
Από τις υπόλοιπες δύο δόσεις , 40 εκ . γ.φ. , το 56,8 % κατακρατήθηκε στο εξωτερικό , το υπόλοιπο -κατά τον Θεόδωρο Κολοκοτρώνη - σπαταλήθηκε από την αντιβασιλεία και σε έξοδα του Βαυαρικού στρατού .
Το έτος 1835 , στο δημόσιο ταμείο υπήρχαν 1.800.000 δραχμές και απʼ αυτά τα χρήματα έπρεπε να καλυφθούν τα ελλείμματα 1833-1835 και η εξυπηρέτηση του δανείου , που ήταν 2.700.000 δραχμές .
Τελικά η καθαρή πρόσοδος , από το δάνειο , για την Ελλάδα ήταν 14,2 % .
Στο τέλος του 1859 η Ελλάδα έναντι του δανείου χρωστούσε υπερτριπλάσια των όσων λογιστικά είχε επωφεληθεί από το δάνειο .
Η Ρωσία απαίτησε , για πολιτικούς λόγους , άμεση καταβολή των τοκοχρεολυσίων των πρώτων 2 δόσεων του 1833 και την επιστροφή των προκαταβολών της 3ης δόσης .
Με αυτά συμφώνησαν και οι υπόλοιπες δυνάμεις ( Αγγλία , Γαλλία ) .
Ο Όθωνας αναγκάστηκε να καταφύγει σε αντιλαϊκά μέτρα , σταμάτησε την εκτέλεση έργων , ανέστειλε την καταβολή μισθών και απέλυσε πολλούς .
Το έτος 1843 είχαμε τη δεύτερη πτώχευση- χρεοκοπία .
Το 1857 , η Αγγλία , η Γαλλία και η Ρωσία όρισαν τη Διεθνή Οικονομική Εξεταστική Επιτροπή για να γνωμοδοτήσει για μέτρα που μπορούσε να λάβει η τότε κυβέρνηση για την αποπληρωμή του δανείου που πήρε η Ελλάδα το 1833 ως συνέπεια της στάσης που είχε κρατήσει η Ελλάδα κατά τον Πόλεμο της Κριμαίας .
Η επιτροπή όρισε ότι η Ελλάδα μπορεί να αποπληρώνει τουλάχιστο 900.000 γαλλικά φράγκα το έτος , ποσό που θα μπορούσε να αυξάνεται όταν η χώρα θα είχε τη δυνατότητα .
Η Ελλάδα πλήρωσε το 1860 και μετά χρεοκόπησε -σταμάτησε πάλι τις πληρωμές- για τρία ακόμη χρόνια ( 1861-1862-1863 ) , ενώ προχώρησε σε νέα συμφωνία αναδιάρθρωσης - αποπληρωμής του χρέους το 1864 .
Ο Χαρίλαος Τρικούπης κυβέρνησε αυτά τα χρόνια κατά διαστήματα , ενώ μεσολάβησαν ο Θεόδωρος Δηλιγιάννης και οι Ζηνόβιος Βάλβης και ο Σωτήριος Σωτηρόπουλος .
Οι τρεις τελευταίοι δεν μπορούσαν να ανταποκριθούν στα δάνεια που σύναπτε ο Τρικούπης .
Το 1881 προσαρτήθηκε στην Ελλάδα η Θεσσαλία , [ Ιστορία Γ΄ Λυκείου 1 ] .
Ο Τρικούπης μείωσε τον αριθμό των βουλευτών σε 150 συνενώνοντας παλιές επαρχίες , μειώνοντας το κόστος της διοίκησης .
Θέσπισε αυστηρά κριτήρια επιλογής τους , για να υπάρχει ανεξαρτησία της κρατικής γραφειοκρατίας από τις κυβερνητικές αλλαγές . [ Ιστορία Γ΄ Λυκείου 1 ] Για τη χρηματοδότηση των έργων πήρε δύο μεγάλα δάνεια και επέβαλε φορολογία στον καπνό και το κρασί .
Ο φόρος της δεκάτης στα δημητριακά προϊόντα και αντικαταστάθηκε με τον φόρο επί των αροτριώντων κτηνών .
Επέβαλε και φόρο επί των οικοδομών παίρνοντας τρίτο δάνειο για τη χρηματοδότηση τριών θωρηκτών .
Στα έργα τα οποία έκανε εντάσσονται η ίδρυση τεχνικών σχολών , [ Ιστορία Γ΄ Λυκείου 1 ] η κατασκευή σιδηροδρομικού και οδικού δικτύου , [ Ιστορία Γ΄ Λυκείου 1 ] η αποξήρανση της λίμνης Κωπαΐδας , η διάνοιξη της διώρυγας της Κορίνθου . Όλα αυτά είχαν ως στόχο την εκβιομηχάνιση της χώρας . [ Ιστορία Γ΄ Λυκείου 1 ] Το 1893 ο Χαρίλαος Τρικούπης , εξαιτίας της άσχημης οικονομικής κατάστασης , κήρυξε την τρίτη πτώχευση ίσως λέγοντας της φράση δυστυχώς επτωχεύσαμεν .
Η τρίτη πτώχευση της Ελλάδας σήμανε κλονισμό της δραχμής και ολοκληρωτικό μαρασμό της ελληνικής οικονομίας .
Η κρίση αντιμετωπίστηκε με την υποτίμηση της δραχμής στη μισή αξία .
Ο Τρικούπης έχασε στις εκλογές του Απρίλιο του 1895 , αποσύρθηκε από την πολιτική και πέθανε ένα χρόνο αργότερα ( το 1896 ) στη Ριβιέρα της Γαλλίας .
Η πτώχευση οφείλεται σύμφωνα με μερικές απόψεις στην απροθυμία δανειοδότησης .
Μετά το θάνατο του Χαριλάου Τρικούπη ακολούθησε ο καταστροφικός Ελληνοτουρκικός πόλεμος του 1897 , τον οποίον κήρυξε ο Δηληγιάννης .
Η κατάσταση για την Ελλάδα γινόταν όλο και πιο συγκεχυμένη , εξαιτίας των αντικρουόμενων συμφερόντων των μεγάλων δυνάμεων και των πιέσεων που ασκούσαν οι ομολογιούχοι .
Η Ελλάδα βγήκε από τον πόλεμο νικημένη και ταπεινωμένη , καθώς της επιβλήθηκε πολεμική αποζημίωση και Διεθνής Οικονομικός Έλεγχος .
Μάλιστα , για να εξασφαλισθούν οι δανειστές ότι θα εισπράξουν πίσω τα χρήματά τους , επέβαλαν μεταξύ των όρων την κατ ευθείαν είσπραξη των κερδών από τρία βασικά προϊόντα το πετρέλαιο , τα σπίρτα και τα τραπουλόχαρτα , τα οποία όπως διακινούσε μόνον το Ελληνικό Μονοπώλιο .
Η Ελλάδα μέχρι τότε ( 1824-1897 ) πήρε 10 εξωτερικά δάνεια , συνολικά 770 εκ . γαλλικά φράγκα .
Κατά μέσο όρο η τιμή έκδοσης κυμάνθηκε στο 72,54 % , δηλαδή χρεώθηκε 770.000.000 γαλλικά φράγκα αλλά παρέλαβε τα 464.100.000 .
Τα υπόλοιπα ήταν τιμή έκδοσης και διάφορα άλλα έξοδα-κρατήσεις .
Την περίοδο 1902-1914 συνομολογήθηκαν τέσσερα εξωτερικά δάνεια , συνολικά 521.000.000 γαλλικά φράγκα .
Τα δύο πρώτα ( 76.000.000 γαλλικά φράγκα ) μέχρι το έτος 1910 και το τέταρτο , 335.000.000 γαλλικά φράγκα το έτος 1914 .
Η δανειακή πρόσοδος χρησιμοποιήθηκε υπέρ της εξυπηρέτησης των ήδη υπαρχόντων εξωτερικών δανείων , υπέρ της διεξαγωγής των Βαλκανικών πολέμων και στην ενσωμάτωση των νέων περιοχών που προέκυψαν μετά τους Βαλκανικούς .
Δηλαδή , τα νέα δάνεια ξεπλήρωναν τα παλαιά .
Το έτος 1912-1913 έγινε ο Α και Β Βαλκανικός Πόλεμος με τη στήριξη της Αντάντ και η Ελλάδα ενσωμάτωσε την Ήπειρο , τη Μακεδονία και τη Θράκη , επί πρωθυπουργίας Ελευθερίου Βενιζέλου .
Η Ελλάδα είχε λάβει μεγάλη στρατιωτική βοήθεια από την Αντάντ .
Παράλληλα με τη στρατιωτική βοήθεια όμως , η Ελλάδα έλαβε και οικονομική βοήθεια σε δάνεια , που αύξησαν το χρέος της .
Το Νοέμβριο του 1920 η φιλοσυμμαχική κυβέρνηση του Βενιζέλου έχασε τις εκλογές και την εξουσία ανέλαβαν τα φιλοβασιλικά κομματα που έσπευσαν να επαναφέρουν τον ανεπιθύμητο στους συμμάχους βασιλιά Κωνσταντίνο .
Οι Σύμμαχοι , σε αντίποινα έσπευσαν να αποσύρουν την κάλυψη του χαρτονομίσματος και ετσι ενα σημαντικό τμήμα της νομισματικής κυκλοφορίας βρέθηκε χωρις αντίκρυσμα .
Επιπλέον , απο το 1918 και μετά , ο κρατικός ισολογισμός έκλεινε με παθητικό ενω η παρουσία στη Μικρά Ασία εξελίχθηκε σε σκληρό και δαπανηρό πόλεμο .
Η εκστρατεία του 1919-1922 στην Τουρκία που τέλειωσε με τη Μικρασιατική Καταστροφή είχε πάλι τις οικονομικές της επιπτώσεις .
Λιγο πριν την κατάρρευση του Ελληνικού Μετώπου στη Μικρά Ασία το Μάρτιο του 1922 τα δημοσιονομικά δεδομένα έφτασαν σε πλήρες αδιέξοδο το οποίο αντιμετωπίστηκε με εναν απρόσμενο τρόπο .
Η κυβέρνηση τοτε προχώρησε σε ενα πρωτότυπο εσωτερικό δάνειο με διχοτόμηση του χαρτονομίσματος .
Το αριστερό τμημα εξακολουθούσε να κυκλοφορεί στο 50 % της αναγραφόμενης αξίας ενω το δεξιό ανταλλαχθηκε με ομολογίες του Δημοσίου .
Μέσω αυτής της τεχνικής το κράτος απέκτησε 1.200.000.000 δραχμές και επαναλήφθηκε το 1926 .
Από το 1924 μέχρι το 1928 ο κοινοβουλευτισμός θα βρεθεί σε οξύτατη κρίση .
Ωστόσο , εμπεδώθηκε η κοινοβουλευτική δημοκρατία , ενώ σταδιακά αναπτύχθηκε πολιτική ομαλότητα με το σχηματισμό συγκυβερνήσεων . [ Ιστορία Γ΄ Λυκείου 2 ] Ο Ελευθέριος Βενιζέλος θα επιστρέψει και θα κερδίσει τις εκλογές του 1928 με το Κόμμα των Φιλελευθέρων που πήρε τις 228 από 250 έδρες της Βουλής .
Η εποχή του Μεσοπολέμου μέχρι τη διεθνή οικονομική κρίση ( 1922-1932 ) ήταν μια περίοδος σταδιακής ανόρθωσης της ελληνικής οικονομίας [ Ιστορία Γ΄ Λυκείου 2 ] με ίδρυση βιοτεχνιών και βιομηχανιών αλλά και μεγάλων δημόσιων έργων όπως το φράγμα της λίμνης Μαραθώνα .
Η δραχμή σταθεροποιήθηκε ενώ η αξία της είχε πέσει στο ένα δέκατο πέμπτο της προπολεμικής αξίας .
Αναπτύχθηκε η εμπορική κίνηση , ενώ βελτιωνόταν και η βιομηχανία . [ Ιστορία Γ΄ Λυκείου 2 ] Με τη Μικρασιατική καταστροφή του 1922 ο πληθυσμός της Ελλάδας αυξάνεται με πολλούς πρόσφυγες , ενώ λήφθηκαν μέτρα για την αποκατάστασή τους με τη βοήθεια και της Κοινωνίας των Εθνών . [ Ιστορία Γ΄ Λυκείου 2 ] Η φορολογική επιβάρυνση παραμένει δυσβάστακτη .
Σε σχέση με την προπολεμική έχει αυξηθεί κατά 37 φορές .
Από το 1924 μέχρι το 1930 εισέρρευσαν στην Ελλάδα 1.160.000 χρυσά φράγκα , εκ των οποίων το 78 % ήταν δάνεια .
Την περίοδο 1924-1931 συνομολογήθηκαν εννιά εξωτερικά δάνεια , συνολικά 992.000.000 χρυσά φράγκα ή 14.900.000.000 δραχμές .
Τα δάνεια αυτά προήλθαν από την Μεγάλη Βρετανία κατά 48 % , τις ΗΠΑ κατά 31 % και τα υπόλοιπα σε μικρότερα ποσοστά από το Βέλγιο , τη Σουηδία , τη Γαλλία , την Ολλανδία , την Ελβετία , την Αίγυπτο και την Ιταλία .
Τα δάνεια χρησιμοποιήθηκαν για την αποκατάσταση των προσφύγων , την εξυπηρέτηση του εξωτερικού δανεισμού , τη σταθεροποίηση της δραχμής και παραγωγικά .
Την ίδια περίοδο η εξυπηρέτηση του εξωτερικού δανεισμού απορροφούσε το 29 % των τακτικών εσόδων .
Συνολικά την περίοδο 1824-1932 η Ελλάδα είχε δανεισθεί από το εξωτερικό 2.200.000.000 χρυσά φράγκα .
Μέχρι το 1932 είχαμε αποσβέσει 2.380.000.000 χρυσά φράγκα δηλαδή 183 δις περισσότερα απʼ όσα είχαμε δανεισθεί και πάλι χρωστούσε 2 δισ . χρυσά φράγκα .
Η παγκόσμια οικονομική κρίση του 1929 χτύπησε και την Ελλάδα .