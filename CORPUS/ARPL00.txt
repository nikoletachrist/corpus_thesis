Ο ποταμός Ντάρρο ( Darro ) διέρχεται από ένα φαράγγι στα βόρεια και χωρίζει το πλάτωμα από την περιοχή Αλμπαϊσίν ( Albaicín ) της Γρανάδα .
Ομοίως , η κοιλάδα Ασσαμπίκα ( valle de la Assabica ) , η οποία περιλαμβάνει το πάρκο της Αλάμπρα στα δυτικά και στα νότια και , πέρα από την κοιλάδα , η σχεδόν παράλληλη κορυφογραμμή του όρους Μαουρόρ ( Monte Mauror ) , διαχωρίζουν την Αλάμπρα από την περιοχή Αντεκερουέλα ( Antequeruela ) .
Κατασκευασμένη μετά την κατάληψη της Ισπανίας από τους Μουσουλμάνους βασιλείς η Αλάμπρα είναι η ζωντανή απεικόνιση του Μουσουλμανικού πολιτισμού στην Δυτική Ευρώπη .
Η λεπτή κατασκευή της , που θυμίζει έντονα μιναρέ , οι εκτενείς λεπτομέρειες και η μίξη των φυσικών στοιχείων με αυτά που δημιούργησαν οι άνθρωποι αποκαλύπτουν την ικανότητα των Μαυριτανών τεχνιτών και καλλιτεχνών .
Η μετάφραση της λέξης Αλάμπρα , που σημαίνει κόκκινο φρούριο , προέρχεται από το χρώμα του κόκκινου αργίλου του χώρου όπου κατασκευάστηκε το φρούριο .
Τα κτίσματα της Αλάμπρα ήταν αρχικά ασπρισμένα , σήμερα όμως φέρουν μία κοκκινωπή απόχρωση .
Η πρώτη αναφορά στο Qal ’ at al Hamra έγινε στους πολέμους μεταξύ των Αράβων και των Μουλάδων ( Muladies ) , κατά τη διάρκεια της βασιλείας του Αμπτουλάχ Ιμπν Μοχάμεντ ( ‘ Abdullah ibn Muhammad , 888-912 ) .
Σε μία άγρια και αιματηρή μάχη οι Μουλάδες επικράτησαν των Αράβων , οι οποίοι αναγκάστηκαν να βρουν καταφύγιο σε ένα πρωτόγονο κόκκινο κάστρο που βρισκόταν στην επαρχεία της Ελβίρα ( Elvira ) , όπου σήμερα βρίσκεται στην Γρανάδα .
Σύμφωνα με τα έγγραφα της εποχής το κόκκινο κάστρο ήταν μικρό και τα τείχη του δεν ήταν ικανά να αποτρέψουν ένα στρατό που είχε σκοπό την άλωσή του .
Το κάστρο δεν ήταν ιδιαίτερα γνωστό μέχρι τον ενδέκατο αιώνα , όταν τα ερείπια του ανακατασκευάστηκαν από τον Σάμιουελ ιμπν Ναγκχράλα ( Samuel ibn Naghralla ) , βεζίρη του Βασιλιά Μπαντίς ( Rey Bādīs ) της δυναστείας των Ζιρίδων ( Dinastía Zirí ) , σε μία απόπειρα να διατηρήσει τον μικρό Εβραϊκό οικισμό του επίσης βρισκόταν στον λόφο Σαμπικά ( Sabikah hill ) . Όμως , όπως προκύπτει από Αραβικά κείμενα της εποχής , το φρούριο ήταν εύκολο να αλωθεί και η Αλάμπρα , όπως σώζεται σήμερα , κτίστηκε κατά τη διάρκεια της δυναστείας των Νασριδών ( Dinastía Nasrí ) .
Ο Ιμπν Νασρ ( Ibn Nasr ) , ιδρυτής της δυναστείας των Νασριδών , αναγκάστηκε να καταφύγει στο Jaén για να αποφύγει την δίωξη από τον Βασιλιά Φερδινάνδο και τους υποστηρικτές του , στην προσπάθειά τους να απαλλάξουν την Ισπανία από την κυριαρχία των Μαυριτανών .
Μετά την υποχώρησή του στη Γρανάδα , ο Ιμπν Νασρ κατέλυσε στο παλάτι του Μπαντίς ( Palacio de Bādis ) της Αλάμπρα .
Μερικούς μήνες αργότερα άρχισε την ανοικοδόμηση της νέας Αλάμπρα , κατάλληλης για κατοικία βασιλιά .
Σύμφωνα με ένα Αραβικό χειρόγραφο , που δημοσιεύτηκε με τον τίτλο Anónimo de Granada y Copenhague , « Τη χρονιά 1238 ο Αμπντάλα Ιμπν Αλ-Αχμάρ ανέβηκε σε ένα μέρος που ονομαζόταν Αλάμπρα , το επιθεώρησε , έθεσε τα θεμέλια για ένα κάστρο και άφησε κάποιον επικεφαλής της κατασκευής… » .
Η σχεδίαση περιελάμβανε σχέδια για έξι παλάτια , πέντε από τα οποία θα βρίσκονταν στο βορειοανατολικό τεταρτημόριο σχηματίζοντας το βασιλικό κατάλυμα , δύο κυκλικούς πύργους και πολυάριθμα λουτρά .
Κατά τη διάρκεια της δυναστείας των Νασριδών η Αλάμπρα μεταμορφώθηκε σε μία πόλη – παλάτι , με αρδευτικό σύστημα που αποτελούνταν από κανάλια για τους κήπους που βρισκόταν εκτός του φρουρίου .
Η παλιά Αλάμπρα εξαρτιόταν από το νερό της βροχής το οποίο συλλέγονταν από μία δεξαμενή και από ότι μπορούσε να μεταφερθεί από το Αλμπαϊσίν ( Albaicín ) .
Η δημιουργία του Καναλιού του Σουλτάνου ( Canal del Sultán ) ενίσχυσε την ταυτότητα της Αλάμπρα περισσότερο ως πολυτελής πόλης – παλάτι παρά ως αμυντικό και ασκητικό κτίσμα .
Οι Μουσουλμάνοι ηγεμόνες εγκατέλειψαν τελικά τη Γρανάδα και την Αλάμπρα το 1492 , χωρίς όμως το φρούριο καθαυτό να δεχθεί επίθεση , όταν ο βασιλιάς Φερδινάνδος ο 2ος και η βασίλισσα Ισαβέλα κατέλαβαν την περιοχή με πολυάριθμο στρατό .
Η τέχνη μέσα στα διαμερίσματα ενσωμάτωσε το μικρό εναπομείναν ποσοστό της Μαυριτανικής κυριαρχίας στην Ισπανία , συνδυασμένο με την τελευταία σημαντική περίοδο της Ανδαλουσιανής τέχνης , η οποία είχε απομονωθεί μέσα στο μικρόκοσμο της Γρανάδας .
Παγιδευμένοι χωρίς τις επιρροές από την Ισλαμική ενδοχώρα , οι καλλιτέχνες αναπαρήγαγαν αδιάκοπα τα ίδια σχέδια και μοτίβα , δημιουργώντας ένα νέο ύφος το οποίο εξελίχθηκε κατά τη διάρκεια της δυναστείας των Νασριδών .
Κολώνες και διακοσμητικά οροφής με τη μορφή σταλαγμιτών εμφανίζονται σε πολλά διαμερίσματα , ενώ το εσωτερικό πολλών παλατιών είναι διακοσμημένο με αραβουργήματα ( arabesques ) και καλλιγραφίες .
Τα αραβουργήματα αποδίδονται , μεταξύ των άλλων βασιλέων , στους Γιουσούφ Α ' ( Yusef I ) , τον Μοχάμεντ Ε ' ( Mohammed V ) και τον Ισμαήλ τον Α ' ( Ismail I ) .
Μετά την κατάκτηση της πόλης από τους Χριστιανούς , από τον Φερδινάνδο τον Β ’ της Αραγονίας και την Ισαβέλλα της Καστίλης , οι κατακτητές άρχισαν να αλλάζουν την Αλάμπρα .
Η εξωτερική διακόσμηση ασπρίστηκε , οι ζωγραφιές και οι επιχρυσώσεις αφαιρέθηκαν και τα έπιπλα αφαιρέθηκαν ή καταστράφηκαν .
Ο Κάρολος ο Ε ’ ( Carlos V , 1516 – 1556 ) ανακατασκεύασε τμήματά της στο αναγεννησιακό ρυθμό της εποχής και κατέστρεψε το μεγαλύτερο τμήμα του χειμερινού παλατιού για να δημιουργήσει χώρο για ένα κτίσμα αναγεννησιακού ρυθμού , που όμως δεν ολοκληρώθηκε ποτέ .
Ο Φίλιππος ο Ε ’ ( Felipe V , 1700 – 1746 ) έδωσε Ιταλικό ρυθμό στα δωμάτια και ολοκλήρωσε το παλάτι του στο μέσο του χώρου όπου βρισκόταν το Μαυριτανικό κτίριο .
Δημιούργησε επίσης χωρίσματα τα οποία έφραζαν ολόκληρα διαμερίσματα .
Τους αιώνες που ακολούθησαν η Μαυριτανική τέχνη καταστράφηκε περαιτέρω από τις Ισπανικές αρχές και το 1812 κάποιοι πύργοι καταστράφηκαν από τους Γάλλους , υπό τον Κόμητα Σεμπαστιάνι ( Count Sebastiani ) , ενώ ολόκληρα κτίρια λίγο έλειψε να έχουν παρόμοια μοίρα .
Ο Μέγας Ναπολέων προσπάθησε επίσης να ανατινάξει ολόκληρο το συγκρότημα .
Λίγο πριν την εκτέλεση του σχεδίου του όμως ένας στρατιώτης , ο οποίος ήθελε το σχέδιο του διοικητού του να αποτύχει , εξουδετέρωσε τα εκρηκτικά και έτσι έσωσε την Αλάμπρα από τον αφανισμό .
Το 1821 ένας σεισμός προκάλεσε περαιτέρω ζημιές .
Οι εργασίες αναστύλωσης που άρχισαν το 1828 από τον αρχιτέκτονα Χοσέ Κοντρέρας ( José Contreras ) χρηματοδοτήθηκαν το 1830 από τον Φερδινάνδο τον Ζ ’ ( Fernando VII ) .
Μετά το θάνατο του Κοντρέρας το 1847 , οι εργασίες συνεχίστηκαν από τον γιο του Ραφαέλ και τον εγγονό του .
Οι Μαυριτανοί ποιητές περιέγραψαν την Αλάμπρα ως το « μαργαριτάρι ανάμεσα στα σμαράγδια » , αναφερόμενοι στο χρώμα των κτιρίων της και στα πλούσια δάση που τα περιέβαλαν .
Το σύμπλεγμα του παλατιού σχεδιάστηκε με γνώμονα το ορεινό της περιοχής και εφαρμόστηκαν πολλές μορφές τεχνολογιών .
Το πάρκο ( Alameda de la Alhambra ) , το οποίο είναι καλυμμένο με αγριολούλουδα και γρασίδι την άνοιξη , φυτεύτηκε από τους Μαυριτανούς με τριανταφυλλιές , πορτοκαλιές και μυρτιές .
Χαρακτηριστικότερο όλων όμως είναι το πυκνό δάσος από Αγγλικές πτελέες το οποίο πυκνώθηκε το 1812 από τον Δούκα του Ουέλλιγκτον ( Duke of Wellington ) .
Το πάρκο έχει πλήθος αηδονιών και συνήθως είναι πλημμυρισμένο με τον ήχο του τρεχούμενου νερού από τα πολυάριθμα σιντριβάνια και τους καταρράκτες .
Αυτά τροφοδοτούνται από ένα αγωγό μήκους οκτώ μιλίων ( 5 χιλιόμέτρων ) , ο οποίος συνδέεται με τον ποταμό Ντάρρο ( Darro ) στο μοναστήρι του Ιησού της Κοιλάδας ( Jesús del Valle ) , πάνω από τη Γρανάδα .
Παρά τη μακρά εγκατάλειψη , τους βανδαλισμούς και , σε κάποιες περιστάσεις , τη λανθασμένη ανακαίνιση που υπέστη η Αλάμπρα , παραμένει ένα μη τυπικό δείγμα μουσουλμανικής τέχνης στα τελευταία στάδιά της επί Ευρωπαϊκού εδάφους , σχετικά ανεπηρέαστη από τις Βυζαντινές επιρροές που παρατηρούνται στη Μεζκίτα ( Mezquita ) της Κόρδοβα .
Η πλειοψηφία των κτιρίων των παλατιών είναι , στο επίπεδο του εδάφους , τετραγωνισμένα με όλα τα διαμερίσματα να έχουν πρόσβαση σε ένα κεντρικό αίθριο .
Η Αλάμπρα έφτασε στο σημερινό της μέγεθος απλά με τη σταδιακή προσθήκη νέων τετραγωνισμένων κτισμάτων , σχεδιασμένων με την ίδια αρχή , διαφοροποιούμενα όμως σε διαστάσεις και ενωμένα μεταξύ τους με μικρότερα δωμάτια ή διαδρόμους .
Οι προσθήκες στην Αλάμπρα είναι ανάλογες των διαφορετικών Μουσουλμάνων ηγεμόνων που έζησαν σε αυτή . Όμως κάθε νέο τμήμα που προστίθεντο ακολουθούσε την ιδέα του « παραδείσου επί της Γης » .
Οι δίοδοι με τις κολώνες , τα σιντριβάνια με το τρεχούμενο νερό και οι λίμνες χρησιμοποιήθηκαν για να προσθέσουν στην αισθητική και λειτουργική πολυπλοκότητα .
Σε κάθε περίπτωση , το εξωτερικό αφέθηκε κενό και λιτό .
Ο άνεμος και ο ήλιος εισέρχονται ανεμπόδιστα .
Τα χρώματα που κυρίως χρησιμοποιήθηκαν είναι το μπλε , το κόκκινο και το χρυσαφί κίτρινο , αν και σήμερα είναι κάπως ξεθωριασμένα από το πέρασμα του χρόνου και στην έκθεση στα στοιχεία της φύσης .
Η διακόσμηση αποτελείται , κατά κανόνα , από συμβατικά διακοσμητικά στοιχεία σε σχήμα φύλλων , Αραβικές επιγραφές και γεωμετρικά σχήματα που πλέκονται σε αραβουργήματα ( arabescos ) .
Ζωγραφισμένα πλακάκια χρησιμοποιούνται κατά κόρον για την κάλυψη των τοίχων .
Το σύμπλεγμα του παλατιού είναι κατασκευασμένο σε ύφος Μουδέχαρ ( Mudéjar ) , το οποίο έχει ως χαρακτηριστικό την επαναφορά δυτικών στοιχείων με Ισλαμικές μορφές και υπήρξε αρκετά δημοφιλές κατά τη διάρκεια της Ανάκτησης ( Reconquista ) , της ιστορικής δηλαδή περιόδου κατά την οποία οι Χριστιανοί βασιλιάδες ανακατέκτησαν την Ισπανία από τους Μουσουλμάνους .
Η Αλάμπρα μοιάζει με πολλά Χριστιανικά φρούρια με την τριπλή διάταξή της , το κάστρο , το παλάτι και την οικιστική πτέρυγα των υποτελών .
Το Αλκαζάμπα ( alcazaba ) ή φρούριο , το παλαιότερο τμήμα της , είναι κτισμένο στην απομονωμένη και απόκρημνη πλευρά η οποία τερματίζει το πλάτωμα στα βορειοδυτικά .
Περιλαμβάνει επιβλητικά εξωτερικά τείχη , πύργους και προμαχώνες .
Στον πύργο της , που ονομάζεται Torre de la Vela , ύψους 25 μέτρων , υψώθηκε πρώτη φορά η σημαία του Φερδινάνδου και της Ισαβέλλας στις 2 Ιανουαρίου 1492 , σε ένδειξη της κατάκτησης της Γρανάδας από τους Ισπανούς .
Τον 18ο αιώνα προστέθηκε ένας πυργίσκος που περιείχε μία μεγάλη καμπάνα , ο οποίος και αναστηλώθηκε το 1881 , μετά από ένα χτύπημα κεραυνού .
Πέρα από την Αλκαζάμπα βρίσκεται το παλάτι των Μαυριτανών βασιλιάδων , η Αλάμπρα καθεαυτή και στη συνέχεια η Αλάμπρα Άλτα ( Alhambra Alta , Πάνω Αλάμπρα ) , που προοριζόταν για αξιωματούχους και αυλικούς .
Η πρόσβαση από την πόλη στο πάρκο της Αλάμπρα γίνεται από την Puerta de las Granadas ( Πύλη των Ροδιών ) , μια αψίδα θριάμβου που χρονολογείται από τον 15ο αιώνα .
Η απότομη ανηφορική διαδρομή οδηγεί προς την κύρια πύλη της Αλάμπρα , περνώντας δίπλα από τη Στήλη του Καρόλου Ε ’ ( Pillar of Charles V ) , ένα σιντριβάνι που ανεγέρθηκε το 1554 .
Η πύλη αυτή , που ονομάζεται Puerta Judiciaria ( Πύλη της Δικαιοσύνης ) , μία επιβλητική καμάρα σε σχήμα πέταλου που καλύπτεται από ένα τετράγωνο πύργο , χρησιμοποιήθηκε από τους Μαυριτανούς ως ανεπίσημο δικαστήριο .
Το Χέρι της Φατιμά ( mano de Fátima ) , με δάχτυλα τεντωμένα ως φυλακτό ενάντια στο κακό μάτι , είναι χαραγμένο στην εξωτερική πλευρά πάνω από την πύλη . Ένα κλειδί , σύμβολο της εξουσίας , βρίσκεται χαραγμένο στην αντίστοιχη πλευρά στο εσωτερικό . Ένα στενό πέρασμα οδηγεί στην Plaza de los Aljibes ( Πλατεία των Δεξαμενών ) , ένα ανοικτό χώρο που χωρίζει την Αλκαζάμπα από το Μαυριτανικό παλάτι .
Στα αριστερά του περάσματος υψώνεται ο Torre del Vino ( Πύργος του Κρασιού ) , κτισμένος το 1345 , που χρησιμοποιήθηκε τον 16ο αιώνα ως κελάρι .
Στα δεξιά βρίσκεται το παλάτι του Καρόλου του 5ου , ένα μικρότερο Αναγεννησιακό κτίριο .
Το Βασιλικό Σύμπλεγμα ( Complejo real ) αποτελείται από τρία κύρια τμήματα .
Το Μεχουάρ ( Mexuar ) , το Σεράλλο ( Serallo ) και το Χαρέμι ( Harem ) .
Το Μεχουάρ είναι λιτό σε διακόσμηση και περιελάμβανε τους λειτουργικούς χώρους για τη διεξαγωγή εμπορικών και διοικητικών εργασιών .
Οι οροφές , τα πατώματα και τα διακοσμητικά είναι φτιαγμένα από σκουρόχρωμο ξύλο και έρχονται σε αντίθεση με τους λευκούς , γύψινους , τοίχους .
Το Σεράλλο , κατασκευασμένο κατά τη διάρκεια της βασιλείας του Γιουσούφ του 1ου , τον 14ο αιώνα , περιλαμβάνει το Patio de los Arrayanes .
Τέλος , το Χαρέμι είναι εξίσου περίτεχνα διακοσμημένο και περιλαμβάνει τα διαμερίσματα για τις συζύγους και τις ερωμένες των Αράβων μοναρχών .
Περιλαμβάνει ένα λουτρό με τρεχούμενο , ζεστό και κρύο , νερό , μπάνια καθώς και νερό υπό πίεση για λούσιμο .
Τα λουτρά ήταν ανοικτά στα στοιχεία της φύσης , ώστε να επιτρέπεται ο αέρας και το φως στο χώρο .
Το Χαρέμι περιέχει ακόμα αναπαραστάσεις ανθρώπινων μορφών , κάτι το οποίο είναι απαγορευμένο από τον Ισλαμικό νόμο .
Κατά πάσα πιθανότητα Χριστιανοί καλλιτέχνες ανέλαβαν να σχεδιάσουν τα έργα που τοποθετήθηκαν στο παλάτι και οι ανεκτικοί Μουσουλμάνοι ηγεμόνες επέτρεψαν την παραμονή των έργων .
Η σημερινή είσοδος προς το Palacio Árabe , ή Casa Real ( Μαυριτανικό παλάτι ) , είναι μία μικρή πόρτα από την οποία ξεκινά ένας διάδρομος που την συνδέει με το Patio de los Arrayanes ( Αίθριο των Μύρτων ) , το οποίο επίσης ονομάζεται Patio de la Alberca ( Αίθριων της Ευλογίας ή Αίθριο της Λίμνης ) , από την Αραβική λέξη birka , `` λιμνούλα '' .
Ο σκοπός της μικρής αυτής λίμνης ήταν αφενός να δροσίσει το παλάτι , αλλά και να λειτουργήσει ως σύμβολο δύναμης .
Επειδή υπήρχε συχνά έλλειψη νερού , η τεχνολογία που απαιτήθηκε ώστε οι λίμνες να διατηρούνται γεμάτες ήταν ακριβή και δύσκολη .
Ο σκοπός των λιμνών ήταν να δημιουργήσουν στους ανθρώπους την εντύπωση ότι είχαν μαγικές ικανότητες , αφού ποτέ δεν εξατμίζονταν , και τον προδιαθέσουν θετικά για τον ηγέτη τους .
Το Αίθριο των Μύρτων έχει 42 μέτρα μήκος και 22 μέτρα πλάτος .
Στο κέντρο του βρίσκεται μία μεγάλη λιμνούλα , κατασκευασμένη στο μαρμάρινο δάπεδο , γεμάτη χρυσόψαρα και περιτριγυρισμένη από μυρτιές .
Στην βόρεια και τη νότια πλευρά του αίθριου υπάρχουν διάδρομοι .
Ο νότιος διάδρομος έχει ύψος επτά μέτρα και στηρίζεται από μία μαρμάρινη κιονοστοιχία .
Από το αίθριο αυτό είναι ορατά τα τείχη του Torre de Comares , που υψώνονται πάνω από την οροφή προς το Βορρά και αντανακλώνται στη λίμνη .
Το Salón de los Embajadores ( Αίθουσα των Πρεσβευτών ) είναι η μεγαλύτερη στην Αλάμπρα και καταλαμβάνει ολόκληρο το Torre de Comares .
Πρόκειται για μία τετράγωνη αίθουσα , με μήκος πλευράς 12 μέτρα , ενώ το μέγιστο ύψος , στο κέντρο του θόλου είναι 23 μέτρα .
Αυτή ήταν η μεγάλη αίθουσα υποδοχής , με τον θρόνο του σουλτάνου τοποθετημένο απέναντι από την είσοδο .
Σε αυτή ακριβώς την αίθουσα ο Χριστόφορος Κολόμβος έλαβε την υποστήριξη της Ισαβέλλας και του Φερδινάνδου να σαλπάρει για το Νέο Κόσμο .
Τα πλακάκια στο δάπεδο είναι σχεδόν 1,2 μέτρα σε κάθε τους πλευρά και τα χρώματά τους εναλλάσσονται διαδοχικά .
Πάνω τους έχουν ροδέλες οβάλ σχήματος με επιγραφές , διακοσμημένες με λουλούδια και φύλλα .
Υπάρχουν εννέα παράθυρα , τρία σε κάθε πρόσοψη , ενώ το ταβάνι είναι διακοσμημένο , σε λευκό , μπλε και χρυσό χρώμα , με σχήματα που αναπαριστούν αστέρια , κορώνες και κύκλους .