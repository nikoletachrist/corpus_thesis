Τελικά , ο Κενάι και ο Κόντα φτάνουν στο ποτάμι για το κυνήγι σολωμού , όπου ένας μεγάλος αριθμός αρκούδων ζει ως οικογένεια , συμπεριλαμβανομένου και του αρχηγού τους , Ταγκ , μια τεράστια αρκούδα γκρίζλι .
Ο Κενάι προσαρμόζεται στο περιβάλλον και μαθαίνει το πώς είναι να ζει με άλλες αρκούδες .
Κατά τη διάρκεια μιας συζήτησης , ο Κόντα περιγράφει την ιστορία της μητέρας του να παλεύει με τους κυνηγούς , κάνοντας τον Κενάι να συνειδητοποιήσει ότι η αρκούδα που σκότωσε ήταν η μητέρα του Κόντα .
Γεμάτος ενοχές και τρομοκρατημένος , ο Κενάι το σκάει αλλά ο Κόντα σύντομα τον βρίσκει .
Ο Κενάι αποκαλύπτει στον Κόντα την αλήθεια , ο οποίος το σκάει γεμάτος θλίψη .
Ο Κενάι απολογείται στον Κόντα ευχόμενος να μπορούσε να αλλάξει αυτό που έγινε και στη συνέχεια φεύγει για το βουνό .
Ο Ρατ και ο Τουκ , έχοντας διαπληκτιστεί προηγουμένως , συμφιλιώνονται και αναμορφώνουν την αδελφική τους σχέση μπροστά στον Κόντα , κάτι που τον παρακινεί να πάει να βρει τον Κενάι .
Ο Δενάχι , ο οποίος οδηγείται και αυτός στο σημείο όπου τα « Φώτα Αγγίζουν τη Γη » από τον Σίτκα , βλέπει τον Κενάι-αρκούδα και του επιτίθεται .
Ο καυγάς τους διακόπτεται από τον Κόντα , ο οποίος σώζει τη ζωή του Κενάι και κλέβει το κυνηγετικό δόρυ του Δενάχι .
Ο Κενάι προσπαθεί να βοηθήσει τον Κόντα ως μια κίνηση αγάπης , κάτι που οδηγεί τον Σίτκα να εμφανιστεί και να τον επαναφέρει στην ανθρώπινη μορφή του , μπροστά στα έκπληκτα μάτια του Δενάχι και του Κόντα .
Ωστόσο , ο Κενάι ζητά από τον Σίτκα να τον μεταμορφώσει και πάλι σε αρκούδα έτσι ώστε να μπορεί να μείνει με τον Κόντα γιατί , όπως λέει , ο Κόντα τον χρειάζεται .
Ο Σίτκα ανταποκρίνεται στο αίτημά του , ενώ ο Κόντα επανενώνεται για πολύ λίγο με το πνεύμα της μητέρας του , πριν εκείνη και ο Σίτκα επιστρέψουν στα Πνεύματα .
Στο τέλος της ταινίας , ο Κενάι ζει με τις υπόλοιπες αρκούδες αλλά κερδίζει και τον τίτλο του ως άντρας στη φυλή του , παρόλο που τώρα πια είναι αρκούδα και όχι άνθρωπος .
Ακολουθώντας την κριτική και εμπορική επιτυχία του Βασιλιά των Λιονταριών , ο πρόεδρος και διευθύνων σύμβουλος της Disney , Μάικλ Άισνερ , προέτρεψε για περισσότερες ταινίες βασισμένες σε ζώα και , εμπνεόμενος από έναν αυθεντικό πίνακα τοπιογραφίας του Άλμπερτ Μπίερσταντ , πρότεινε ένα μια ταινία που να έχει ως σκηνικό τη Βόρεια Αμερική .
Για να ταιριάζει στη βασική ιδέα , ο ήρωας έπρεπε να είναι αρκούδα , ο βασιλιάς του δάσους .
Εκείνη την περίοδο , η αυθεντική ιδέα της ιστορίας ήταν εμπνευσμένη από τον Βασιλιά Ληρ και επικεντρωνόταν γύρω από μια ηλικιωμένη , τυφλή αρκούδα , η οποία θα ταξίδευε μέσα στο δάσος μαζί με τις τρεις κόρες της .
Το 1997 , ο βετεράνος εικονογραφιστής Άρον Μπλέιζ προστέθηκε στην ομάδα ως σκηνοθέτης επειδή « ήθελε να μπορέσει να ζωγραφίσει αρκούδες » , ενώ σύντομα στην ομάδα προστέθηκε και ο Μπομπ Γουόλκερ ως συν-σκηνοθέτης .
Επειδή ο Μπλέιζ επιθυμούσε μια πιο νατουραλιστική ιστορία , ο Μπλέιζ και ο παραγωγός Τσακ Ουίλιαμς δημιούργησαν μια μικρή ιστορία-προσχέδιο πατέρα-γιου δύο σελίδων , όπου ο γιος μεταμορφώνεται σε αρκούδα και στο τέλος παραμένει αρκούδα .
Ο Τόμας Σουμάχερ , ο τότε πρόεδρος της Walt Disney Feature Animation , ενέκρινε την ιστορία και δήλωσε : « Αυτή είναι η ιδέα του αιώνα » .
Ο Ταπ Μέρφι , ο οποίος είχε δουλέψει στο σενάριο των ταινιών Ταρζάν και Η Χαμένη Ατλαντίδα , προστέθηκε επίσης στην ομάδα για να γράψει ένα πρώτο προσχέδιο του σεναρίου . Όταν το πρότζεκτ πήρε το πράσινο φως , τον Αύγουστο του 1999 ο Μπλέιζ , ο Γουόλκερ και οι καλλιτέχνες που θα δούλευαν στην ταινία , ξεκίνησαν ένα ερευνητικό ταξίδι στην Αλάσκα , όπου επισκέφτηκαν την Κοιλάδα των Δέκα Χιλιάδων Καπνών και το νησί Κόντιακ .
Ταξίδεψαν επίσης μέσω του Εθνικού Πάρκου Ντενάλι και του Εθνικού Παρκου Κενάι Φιόρντς , όπου επισκέφτηκαν τους Παγετώνες Έξιτ και Χολγκέιτ . Ένα χρόνο αργότερα , έκαναν επιπρόσθετα ταξίδια με παρακάμψεις μέσω του Εθνικού Πάρκου Γιέλοουστοουν , του Εθνικού Πάρκου Γκραντ Τέτον και του Εθνικού Πάρκου Σεκουόα .
Γύρω στο 2000 , η ιστορία εξελίχθηκε σε ένα αφήγημα όπου μια μεγάλη αρκούδα , ο Γκριζ , δέχεται ένα νεαρό άντρα υπό την προστασία της .
Τη φωνή στον Γκριζ θα χάριζε ο Μάικλ Κλαρκ Ντάνκαν .
Ωστόσο , ο Μπλέιζ εξήγησε ότι « προσπαθώντας να δώσουμε στην ταινία λίγη γοητεία , μας δυσκόλευε [ η ιστορία ] . Έτσι , αλλάξαμε τον Γκριζ με ένα αρκουδάκι ονόματι Κόντα » , στο οποίο χάρισε τη φωνή του ο Τζέρεμι Σουάρες .
Επειδή όμως η ερμηνεία του Ντάνκαν άρεσε στους Μπλέιζ , Γουόλκερ και Ουίλιαμς , ο χαρακτήρας του Ταγκ , του ντε φάκτο αρχηγού της ομάδας των αρκούδων στο κυνήγι σολωμού , προστέθηκε στην ταινία .
Τον Μάρτιο του 2001 , επιβεβαιώθηκε ότι ο Χοακίν Φίνιξ θα συμμετείχε στην ταινία με τον ίδια να αναφωνεί : « Ω , ξεχάστε την υποψηφιότητα για Όσκαρ [ για την ταινία Μονομάχος ] .
Το πραγματικό αποκορύφωμα είναι ότι παίζω έναν χαρακτήρα κινουμένων σχεδίων σε μια ταινία της Disney .
Δεν είναι απίθανο ; Παίζω έναν Αμερικανό Ιθαγενή που μεταμορφώνεται σε αρκούδα .
Ονομάζεται Οι Αρκούδες .
Μην με αποκαλείτε πρωταγωνιστή .
Δε με νοιάζει αυτό .
Είμαι πρωταγωνιστής αρκούδα .
Είμαι ικανοποιημένος ! » Όταν οι δημιουργοί της ταινίας άκουσαν υλικό από τις ακροάσεις για την ταινία Ψάχνοντας τον Νέμο , ο Τζέρεμι Σουάρες προσλήφθηκε για τον ρόλο του Κόντα . Όπως οι περισσότερες σύγχρονες ταινίες κινουμένων σχεδίων , όπου οι ηθοποιοί ηχογραφούν τις φωνές των χαρακτήρων τους ξεχωριστά , ο Σουάρες και ο Φίνιξ ηχογράφησαν ξεχωριστά τους ρόλους τους , αν και δύο φορές οι δύο τους έκαναν μαζί ηχογράφηση .
Χαρίζοντας τις φωνές τους στις δύο άλκες , τους αδελφούς Ρατ και Τουκ , οι Ντέιβ Τόμας και Ρικ Μοράνις ηχογράφησαν ταυτοχρόνως τους δικούς τους ρόλους .
Ο Ανγκαγιούγκακ Όσκαρ Καουγκλέι , ένας αναπληρωτής καθηγητής που δίδασκε φιλοσοφία στο Πανεπιστήμιο της Αλάσκας στο Φέαρμπανκς , ισχυρίστηκε ότι δεν του δόθηκε ποτέ σενάριο αλλά « ένας διάλογος που είχε γράφτει και ειπώθηκε από έναν Ιθαγενή » .
Για τον ρόλο του ως Ινουίτ αφηγητής , ο Καουγκλέι μετέφρασε τον διάλογο σε γραπτή μορφή και τον έστειλε πίσω στα στούντιο της Disney .
Αργότερα , ηχογράφησε τη μετάφρασή του στο στούντιο ενώ ταυτόχρονα τον βιντεοσκοπούσαν , ώστε να χρησιμοποιήσουν το υλικό για την εικονογράφηση του χαρακτήρα .
Η ταινία εικονογραφήθηκε με τον παραδοσιακό τρόπο αλλά περιλαμβάνει μερικά στοιχεία CG , όπως το « κυνήγι σολωμού και η άτακτη φυγή των ταράνδων » .
Ο καλλιτέχνης διαρρύθμισης , Αρμάντ Σεράνο , μιλώντας για τη διαδικασία σχεδιασμού της ταινίας , είπε ότι « έπρεπε να κάνουμε μια συνεδρία σχεδιασμού με ζωντανά αρκουδάκια και επίσης συνεδρίες σχεδιασμού και ζωγραφικής στη φύση στο Fort Wilderness στη Φλόριντα τρεις φορές την εβδομάδα για δύο μήνες [ ... ] » .
Ο επικεφαλής καλλιτέχνης για το φόντο , Μπάρι Κούσερ , και η ομάδα του ταξίδεψαν στην κοιλάδα Τζάκσον Χολ , στο Ουαϊόμινγκ και μελέτησαν με τον ζωγράφο Δυτικών τοπίων Σκοτ Κρίστενσεν .
Εκεί έμαθαν να « απλοποιούν τα αντικείμενα παίρνοντας τις χωρικές διαστάσεις για να δουλέψουν πρώτα πάνω σε αυτές , και στη συνέχεια δούλευαν τις λεπτομέρειες » .
Σύμφωνα με τον Ρούμπεν Αγκουίνο , τον επικεφαλής εικονογράφησης του χαρακτήρα του Δενάχι , ο Δενάχι προοριζόταν αρχικά να είναι ο πατέρας του Κενάι .
Αργότερα , αυτό άλλαξε και τελικά ήταν ο αδελφός του .
Ο Μπάιρον Χάουαρντ , υπεύθυνος εικονογράφησης του Κενάι στην μορφή του ως αρκούδα , είπε ότι νωρίς στην παραγωγή μια αρκούδα ονόματι Γκριζ ( η οποία μοιάζει στον Ταγκ στην ταινία και τη φωνή του σε αυτήν χαρίζει ο ίδιος ηθοποιός ) , υποτίθεται ότι θα είχε τον ρόλο του μέντορα του Κενάι .
Ο καλλιτεχνικός διευθυντής Ρομπχ Ρούπελ δήλωσε ότι το τέλος της ταινίας έδειχνε αρχικά το πώς ο Κενάι και ο Δενάχι βρίσκονται μια φορά το χρόνο για να παίξουν , όταν το Βόρειο Σέλας βρίσκεται στον ουρανό .
Ακολουθώντας την επιτυχία του soundtrack της ταινίας Ταρζάν , ο Φιλ Κόλινς δέχθηκε να συνθέσει τα τραγούδια της ταινίας , και επίσης να « συν-συνθέσει τη μουσική » .
Ωστόσο , ο Κόλινς εξήγησε : « Σιγά σιγά , τα κακά νέα άρχισαν να διαδίδονται ότι δεν θα τραγουδούσα όλα τα τραγούδια . Ήταν λίγο απογοητευτικό επειδή συνήθως γράφω τραγούδια τα οποία τραγουδώ εγώ » .
Ενώ ο Κόλις συνέθεσε έξι τραγούδια για την ταινία , μοιράστηκε την ερμηνεία τους με την Τίνα Τέρνερ , η οποία είχε ανακοινώσει την αφυπηρέτησή τους από περιοδείες και δεν είχε κυκλοφορήσει καινούριο δίσκο από το 1999 και το Twenty Four Seven , και η οποία είχε υπογράψει να τραγουδήσει το εισαγωγικό τραγούδι , αλλά και με το συγκρότημα Blind Boys Of Alabama και με τη Βουλγαρική Γυναικεία Χορωδία , η οποία ερμνήνευσε το τραγούδι « Transformation » .
Οι στίχοι του Κόλινς μεταφράστηκαν στην Ινουίτ γλώσσα των Εσκιμώων για την ερμηνεία , η οποία διευθετήθηκε από τους συν-συνθέτες Κόλινς και Μαρκ Μανσίνα , και ερμηνεύτηκε από τον Έντι Τζόμπσον . Όλοι οι στίχοι ανήκουν στον Φιλ Κόλινς . Άλμπουμ Σινγκλς Ο Αδελφός μου ο Αρκούδος είχε προγραμματιστεί αρχικά να κυκλοφορήσει την Άνοιξη του 2004 , ενώ η ταινία Μια Τρελή , Τρελή Φάρμα θα κυκλοφορούσε το 2003 .
Ωστόσο , η Disney ανακοίνωσε ότι Ο Αδελφός μου ο Αρκούδος θα κυκλοφορούσε τελικά τον Φθινόπωρο του 2003 , ενώ το Μια Τρελή , Τρελή Φάρμα μετακινήθηκε για την Άνοιξη του 2004 .
Αντίθετα με τις εικασίες , ο συγγραφέας ειδήσεων , Τζιμ Χιλ , δήλωσε ότι η αντιστροφή των κυκλοφοριών δεν είχε να κάνει με το ότι η ταινία Μια Τρελή , Τρελή Φάρμα υπέφερε από επανεγγραφές της ιστορίας , αλλά γιατί ήθελαν να προωθήσουν τον Αδελφό μου τον Αρκούδο μέσω της κυκλοφορίας της Πλατινένιας Έκδοσης του Βασιλιά των Λιονταριών .
Στις 15 Ιουλίου 2003 , η Disney ανακοίνωσε ότι η ταινία θα κυκλοφορούσε μία εβδομάδα νωρίτερα από το προγραμματισμένο που ήταν στις 7 Νοεμβρίου , 2003 .
Ωστόσο , αντί να κυκλοφορήσει την ημέρα του Χαλοουίν ( 31 Οκτωβρίου ) , η ταινία κυκλοφόρησε το Σάββατο , 1 Νοεμβρίου 2003 .
Στις 20 Οκτωβρίου 2003 , Ο Αδελφός μου ο Αρκούδος έκανε πρεμιέρα στο New Amsterdam Theatre της Νέας Υόρκης , όπου ανάμεσα στους παρευρισκομένους ήταν ο κυβερνήτης της Νέας Υόρκης , Τζορτζ Πατάκι , και οι ηθοποιοί Μάικλ Κλαρκ Ντάνκαν και Εστέλ Χάρις .
Ακολουθώντας την προβολή της ταινίας , ο Κόλις ερμήνευσε το « No Way Out » πριν φωνάξει στη σκηνή την Τίνα Τέρνερ , η οποία ερμήνευσε το τραγούδι , « Great Spirits » .
Η ταινία έλαβε κυρίως μικτές κριτικές από τους κριτικούς ταινιών , οι οποίοι την επαίνεσαν για την εικονογράφησή της αλλά την επέκριναν για την ιστορία της .
Η σελίδα συλλογής κριτικών Rotten Tomatoes δίνει στην ταινία ποσοστό 38 % θετικών κριτικών με μέσο όρο σκορ 5.5 , βασισμένο σε 125 κριτικές .
Στο τμήμα ομοφωνίας της σελίδας διαβάζουμε : « Ο Αδελφός μου ο Αρκούδος είναι ήπια και ευχάριστη ταινία , αν και αδιάφορη για ταινία της Disney , με μια έτσι κι έτσι εικονογράφηση και γενική πλοκή » .
Η σελίδα Metacritic δίνει στην ταινία ποσοστό 48/100 βασισμένο σε 28 κριτικές , με την ένδεικη « μικτές ή μέσου όρου κριτικές » .
Οι δημοφιλείς Αμερικανοί κριτικοί Ρότζερ Ίμπερτ και Ρίτσαρντ Ρόπερ έδωσαν στην ταινία θετικές κριτικές με τον Ίμπερτ να λέει ότι « δεν έχει το « ουάου » στοιχείο που είχε Ο Βασιλιάς των Λιονταριών ή το Ψάχνοντας τον Νέμο , αλλά αυτή είναι περισσότερο γλυκιά παρά συναρπαστική .
Τα παιδιά και οι γονείς τους είναι πιθανόν να συσχετιστούν μαζί της σε εντελώς διαφορετικά επίπεδα .
Οι ενήλικες θα συνδεθούν με τη μεταφορά της ψυχής από τον άντρα στο ζώο , ενώ τα παιδιά θα ενθουσιαστούν με τα πιο περιπετειώδη στοιχεία » .
Η κριτικός ταινιών Κλαούντιο Πουίγκ από την εφημερίδα USA Today έδωσε στην ταινία 3/4 , επαινώντας την για « το ξεκάθαρο μήνυμα ανοχής και σεβασμού προς τη φύση .
Προσφέρεται σε ολόκληρη την οικογένεια μια ταινία με πολύ ζωντανές αποχρώσεις και ελκυστικούς χαρακτήρες » .
Γράφοντας για το περιοδικό Variety , ο Τοντ ΜακΚάρθι συνοψίζει ότι « Ο Αδελφός μου ο Αρκούδος είναι μια πολύ ήπια ταινία κινουμένων σχεδίων από την Disney με μια ευδιάκριτη ανακυκλωμένη αίσθηση [ επειδή ] οι χαρακτήρες της ταινίας και το αφήγημά της αποτυγχάνουν να τραβήξουν το ενδιαφέρον .
Η ιστορία είναι πιθανώς πάρα πολύ σοβαρή για να μαγέψει τους μικρούς με τον τρόπο που προηγούμενες ταινίες της Disney πάντα έκαναν » .
Ο Κένεθ Τουράν , γράφοντας την κριτική του για την εφημερίδα Los Angeles Times , συνεχάρη « τον πλούτο και τη ρευστότητα των γραφικών της ταινίας » και « το ικανοποιητικό τέλος της » , αλλά ειρωνεύτηκε ότι « Ο Αδελφός μου ο Αρκούδος έχει μία έφεση την οποία δεν μπορείς να αρνηθείς .
Πολύ συχνά ωστόσο , η έλλειψη μιας φρέσκιας , δραματικής προσέγγισης και όχι η τεχνική της ταινίας , το κάνει δύσκολο να την αγκαλιάσουμε τόσο όσο θα θέλαμε » .
Στην περιορισμένη κυκλοφορία της , η ταινία Ο Αδελφός μου ο Αρκούδος έπαιξε μόνο σε δύο επιλεγμένες αίθουσες στο Λος Άντζελες και στη Νέα Υόρκη , φέρνοντας έσοδα $ 291,940 με μέσο όρο για κάθε αίθουσα , $ 145,970 .
Ακολούθησε η ευρεία κυκλοφορία την 1η Νοεμβρίου 2003 σε 3,030 αίθουσες , φέρνοντας έσοδα στο άνοιγμά της $ 18.5 εκατομμύρια και φτάνοντας στη δεύτερη θέση στο box office , πίσω από την ταινία Scary Movie 3 .
Το δεύτερο Σαββατοκυρίακο προβολής , η ταινία συνέχισε δυνατά φέρνοντας έσοδα $ 18.6 εκατομμύρια , απέναντι σε ταινίες πρώτης προβολής όπως Το Ξωτικό των Χριστουγέννων και το The Matrix Revolutions , συλλέγοντας συνολικά $ 44.1 εκατομμύρια σε τρεις εβδομάδες .
Εγχώρια , έκανε συνολικά έσοδα $ 85,336,277 κατά τη διάρκεια προβολής της και $ 164,700,000 εκτός Ηνωμένων Πολιτειών .
Συνολικά παγκοσμίως , τα έσοδα έφτασαν τα $ 250,383,219 .
Ο Αδελφός μου ο Αρκούδος κυκλοφόρησε σε VHS και σε δύο-δίσκων DVD στις 30 Μαρτίου 2004 .
Η κυκλοφορία του DVD παρουσίασε δύο εκδοχές της ταινίας , μια θεατρική με ευρεία οθόνη/διαστάσεις και μια αναμορφική παρουσίαση .
Επίσης , περιελάμβανε ένα ντοκυμαντέρ σχετικό με την παραγωγή της ταινίας , ασκουστικό σχολιασμό από τον Ρατ και τον Τουκ με την επιλογή της οπτικής λειτουργίας , μια γκαλερί τέχνης με αφήγηση από καλλιτέχνες , τρεις κομμένες σκηνές , « παρασκήνια/γυρίσματα » , δύο διασκεδαστικά παιχνίδια ονόματι « Find Your Totem » και « Bone Puzzle » και το τραγούδι « Fishing Song » ερμηνευμένο από τον Φιλ Κόλινς .