Το πρώτο του αξίωμα στην κυβέρνηση ήταν αυτό του « Υπουργού άνευ Χαρτοφυλακίου » , χάρη στο οποίο ίδρυσε την Γκεστάπο , ενώ αργότερα ως « Υπουργός Αεροπορίας » τέθηκε επικεφαλής της επανιδρυθείσας γερμανικής αεροπορίας , της Λούφτβαφφε .
Επίσης υπηρέτησε ως « Υπουργός Οικονομικών » τα έτη 1937-1938 , ενώ το ανώτατο πολιτικό αξίωμα που έλαβε ήταν αυτό του « Αντικαγκελάριου του Γερμανικού Ράιχ » , από το 1941 και ως το τέλος του πολέμου το 1945 .
Υπήρξε επίσης υπεύθυνος του « Τετραετούς πλάνου επανεξοπλισμού » από το 1936 και από τους κύριους ιθύνοντες της εκκαθάρισης των SA και των αναίμακτων προσαρτήσεων της Αυστρίας και της Σουδητίας το 1938 .
Στις 19 Ιουλίου 1940 και μετά την νικηφόρα προέλαση στη Γαλλία , ο Χίτλερ του απένειμε τον τίτλο του « Αιθεράρχη του Ράιχ » ( Reichsmarschall ) της Βέρμαχτ .
Κατά τη διάρκεια του Δευτέρου Παγκοσμίου Πολέμου οι αποτυχίες της Λούφτβαφφε καθώς και οι εσωκομματικές αντιπαλότητες οδήγησαν στη σταδιακή μείωση της δύναμής του , ιδιαίτερα προς όφελος των SS .
Μετά το τέλος του Β΄ παγκοσμίου πολέμου και την ήττα της Γερμανίας συνελήφθη από τους Αγγλοαμερικανούς .
Αυτοκτόνησε στη φυλακή της Νυρεμβέργης τον Οκτώβριο του 1946 , λίγες ώρες πριν από την εκτέλεση του , έχοντας καταδικαστεί σε θάνατο .
Ο Χέρμαν Γκέρινγκ γεννήθηκε στις 12 Ιανουαρίου του 1893 στη βαυαρική πόλη Ρόζενχαϊμ .
Μητέρα του ήταν η Φραντσίσκα Γκέρινγκ ( πατρικό επώνυμο Τίφενμπρουν ) και πατέρας του ο νομικός Χάινριχ Γκέρινγκ , τον οποίο ο τότε καγκελάριος Μπίσμαρκ διόρισε για το διάστημα μεταξύ 1885-1888 πρώτο Επίτροπο του Ράιχ στη σημερινή Ναμίμπια , τότε αποικία του Γερμανικού Ράιχ με το όνομα `` Deutsch-Südwestafrika '' ( Γερμανική Νοτιοδυτική Αφρική ) . Ήδη σε νεαρή ηλικία εγγράφηκε σε στρατιωτική σχολή της Καρλσρούης , πράγμα όμως που δεν επηρέασε ιδιαίτερα την έλλειψη πειθαρχίας του νεαρού Γκέρινγκ .
Αντιθέτως , οι λόγοι που τον διατήρησαν στη σχολή ήταν αφενός μεν η επιρροή της οικογένειάς του και αφετέρου το ξέσπασμα του Α΄ Παγκοσμίου Πολέμου .
Στον πόλεμο , όπου ήταν ανθυπολοχαγός του πεζικού , αποδείχτηκε ευφυής στρατιωτικός με ηγετικές ικανότητες .
Λόγω ρευματισμών εισήχθη σε νοσοκομείο το 1915 , όπου λίγο αργότερα ο πιλότος φίλος του , Μπρούνο Λέρτσερ , τον έπεισε να καταταγεί στην πολεμική αεροπορία .
Το 1916 ο Γκέρινγκ ολοκλήρωσε την εκπαίδευσή του ως πιλότος .
Στις 14 Μαρτίου του ιδίου έτους κατέρριψε το πρώτο του εχθρικό βομβαρδιστικό αεροπλάνο .
Αφότου αποδείχτηκε επιτυχής πιλότος ορίστηκε διοικητής μοίρας , συγκεκριμένα της `` Jagdstaffel 26 '' και προήχθη σε υποσμηναγό .
Τον Ιούλιο του 1918 είχε την τιμή να οριστεί αρχηγός του `` Jagdgeschwader 1 '' ( γνωστό και ως « Ιπτάμενο Τσίρκο του Ρίχτχοφεν » , `` Richthofens Fliegender Zirkus '' ) , αφού ο προκάτοχός του , σμηναγός Βίλχελμ Ράινχαρντ , σκοτώθηκε σε δοκιμαστική πτήση .
Ο ίδιος o Ράινχαρντ είχε αναλάβει τη θέση , όταν ο προκάτοχός του Μάνφρεντ φον Ρίχτχοφεν ( γνωστός και ως `` Κόκκινος Βαρόνος '' ) είχε σκοτωθεί τον Απρίλιο του ίδιου έτους .
Στην θέση αυτή ο Γκέρινγκ πραγματοποίησε την 22η και τελευταία του εναέρια νίκη και έλαβε από τον Κάιζερ το περίφημο `` Pour Le Merite '' , το κορυφαίο στρατιωτικό παράσημο του Γερμανικού Ράιχ .
Μετά τον πόλεμο εργάστηκε ως πιλότος στη Δανία και τη Σουηδία .
Στη Σουηδία γνώρισε την πρώτη του σύζυγο , την Κάριν , Κυρία του Κάντσο , την οποία νυμφεύθηκε τον Φεβρουάριο του 1922 στο Μόναχο .
Το 1931 η Κάριν πέθανε από φυματίωση .
Στη μνήμη της ο Γκέρινγκ ονόμασε αργότερα την βίλα του στο Σόρφχαϊντε Carinhall .
Η φήμη του Γκέρινγκ ως ήρωα του Α΄ Παγκοσμίου Πολέμου και οι σχέσεις που διατηρούσε με αριστοκρατικούς κύκλους τον έκαναν ιδανικό υποψήφιο για το νέο ακόμα Εθνικοσοσιαλιστικό Γερμανικό Εργατικό Κόμμα ( NSDAP ) , στο οποίο προσχώρησε το 1922 .
Τον Δεκέμβριο του 1922 ο Χίτλερ τον όρισε αρχηγό των SA .
Στις 9 Νοεμβρίου του 1923 έλαβε μέρος στο Πραξικόπημα της μπιραρίας , στο οποίο τραυματίστηκε , αλλά κατάφερε να διαφύγει για τέσσερα έτη στο εξωτερικό , μέχρι που μια γενική αμνηστία του επέτρεψε την επιστροφή .
Αρχικά είχε καταφύγει στην Ιταλία , όπου γνώρισε τον Μουσολίνι και αργότερα στη Σουηδία .
Λόγω του πολεμικού τραύματός του άρχισε να παίρνει μορφίνη , με αποτέλεσμα την εξάρτησή του από την ουσία αυτή .
Για να θεραπευτεί πήγε σε ψυχιατρική κλινική , το 1925 μάλιστα έγκλειστος .
Δεν κατάφερε όμως να ξεπεράσει την εξάρτηση επί είκοσι χρόνια , μέχρι τη φυλάκισή του το 1945 .
Στα τέλη του 1927 επέστρεψε στη Γερμανία όπου προσχώρησε και πάλι στο ( ανασχηματισμένο ) NSDAP και στους SA .
To 1928 ήταν ένας από τους πρώτους δώδεκα εθνικοσοσιαλιστές βουλευτές του Ράιχσταγκ .
Στις εκλογές της 31 Ιουλίου 1932 το NSDAP κατάφερε να πάρει 37,3 % των ψήφων , που ήταν μεγάλη επιτυχία για το κόμμα , αφού το 1928 είχε πάρει μόλις 2,6 % . Ήταν πλέον το δυνατότερο κόμμα του Ράιχσταγκ .
Με την πλήρη υποστήριξη του κεντρώου κόμματος `` Zentrumspartei '' και του συντηρητικού `` Bayerische Volkspartei '' ο Γκέρινγκ εκλέχθηκε στις 30 Αυγούστου 1932 πρόεδρος του Ράιχσταγκ . Έτσι το NSDAP κατέλαβε το τρίτο υψηλότερο αξίωμα στη Δημοκρατία της Βαϊμάρης . Έχοντας τη θέση αυτή , ο Γκέρινγκ είχε στο εξής άμεση πρόσβαση στον 85χρονο πρόεδρο της γερμανικής Δημοκρατίας , Πάουλ φον Χίντεμπουργκ .
Στην επόμενη κιόλας συνεδρίαση στις 12 Σεπτεμβρίου 1932 ο Γκέρινγκ με διαδικαστικό τέχνασμα απέτρεψε τη διάλυση της Βουλής μέσω του καγκελαρίου φον Πάπεν και κατάφερε να καταψηφιστεί η κυβέρνησή από το Ράιχσταγκ με διεξαγωγή ψηφοφορίας εμπιστοσύνης .
Τους επόμενους μήνες ο Γκέρινγκ εξακολουθούσε να ασκεί κρίσιμη επιρροή στη συντριβή της Δημοκρατίας της Βαϊμάρης , παίζοντας έτσι σημαντικό ρόλο στην πραγματοποίηση της « Ευθυγράμμισης » και την καθιέρωση της εθνικοσοσιαλισικής δικτατορίας .
Με τον Χίτλερ στην εξουσία , έγινε στις 30 Ιανουαρίου του 1933 υπουργός άνευ χαρτοφυλακίου .
Στις 10 Απριλίου ορίστηκε πρωθυπουργός και αργότερα υπουργός εσωτερικών του μεγαλύτερου κρατιδίου του Ράιχ , της Πρωσίας .
Στην τελευταία αυτή θέση παρέμεινε μονάχα μέχρι τις 20 Μαΐου 1934 , επειδή στο πλαίσιο της διαδικασίας Ευθυγράμμισης , το κρατιδιακό υπουργείο ενσωματώθηκε στο υπουργείο εσωτερικών του Ράιχ .
Κατέχοντας τη θέση του Πρώσου πρωθυπουργού ο Γκέρινγκ ήταν και αρχηγός της πρωσικής αστυνομίας , μέσω της οποίας βοήθησε σημαντικά στην καθιέρωση του νέου εθνικοσοσιαλιστικού καθεστώτος .
Απομάκρυνε 22 εκ των 32 αρχηγών της αστυνομίας και τους αντικατέστησε με εθνικοσοσιαλιστές .
Επίσης ενίσχυσε την αστυνομία με 50.000 μέλη των οργανώσεων SA , SS και Stahlhelm .
Με την αναδιοργάνωση του ειδικού τμήματος της πολιτικής αστυνομίας ίδρυσε τη μυστική κρατική αστυνομία ( Gestapo ) .
Ο πρώτος της αρχηγός ήταν ο Ρούντολφ Ντιλς , ένας συγγενής του Γκέρινγκ .
Τον Ιούνιο του 1934 οργάνωσε στο πλαίσιο της Νύχτας των μεγάλων μαχαιριών τη δολοφονία πολυάριθμων πολιτικών αντιζήλων , όπως του Ερνστ Ρεμ και άλλων , κυρίως στελεχών των SA .
Τον Απρίλιο του 1935 ο Γκέρινγκ νυμφεύθηκε την ηθοποιό Έμι Ζόνεμαν ( Emmy Sonnemann ) , παρά τις αντιρρήσεις υψηλόβαθμων στελεχών του Κόμματος και ιδιαίτερα του Γιόζεφ Γκέμπελς .
Βάσει της Συνθήκης των Βερσαλλιών απαγορευόταν αυστηρά στη Γερμανία να διατηρεί πολεμική αεροπορία .
Ο Χίτλερ , αψηφώντας τη συνθήκη των Βερσαλλιών , έδωσε εντολή στον Γκέρινγκ στις 26 Φεβρουαρίου 1935 να οργανώσει τη νέα πολεμική αεροπορία ( Luftwaffe ) του Ράιχ , με κύριο σκοπό τη δημιουργία ισχυρού πολεμικού παράγοντα .
Ο Γκέρινγκ υπήρξε το αδιαφιλονίκητο αφεντικό της γερμανικής πολεμικής αεροπορίας της εποχής , δηλώνοντας πως « κάθε τι που πετά μου ανήκει » Η Γαλλία και το Ηνωμένο Βασίλειο δεν αντέδρασαν στην παραβίαση αυτή της συνθήκης , όπως δεν αντέδρασαν και σε πολλές άλλες παραβιάσεις της συνθήκης των Βερσαλλιών από τον Χίτλερ .
Με αυτόν τον τρόπο τα έθνη αυτά θέλησαν να αποτρέψουν τον κίνδυνο νέου παγκοσμίου πολέμου ( βλ .
Appeasement Policy ( πολιτική κατευνασμού ) του Νέβιλ Τσάμπερλεν ) .
Οργανώνοντας τη Λούφτβαφφε ( Luftwaffe ) , ο Γκέρινγκ προώθησε κυρίως την κατασκευή επιθετικών αεροσκαφών ( βομβαρδιστικών ) , παραμελώντας έτσι την εναέρια άμυνα σε μεγάλο βαθμό .
Χαρακτηριστικό είναι ότι η Λούφτβαφφε διέθετε μόνον ένα τύπο καταδιωκτικού με ικανοποιητική απόδοση , το Messerschmitt Bf 109 , το οποίο όμως υστερούσε σε ακτίνα δράσης από τα αντίπαλα καταδιωκτικά .
Δύο χρόνια αργότερα ο Γκέρινγκ αποφάσισε να εξετάσει , υπό τύπον δοκιμής , τη δύναμη και την αποτελεσματικότητα της νέας Λούφτβαφφε στον εμφύλιο πόλεμο της Ισπανίας .
Σχηματίστηκε η `` Λεγεώνα Κόνδωρ '' ( Legion Condor ) , η οποία στάλθηκε στην Ισπανία για να υποστηρίξει τον δικτάτορα Φράνκο .
Η Λεγεώνα Κόνδωρ αποτελείτο από αεροπλάνα τύπου Messerschmitt Bf 109 και Junkers Ju 87 , γνωστά και ως `` Στούκα '' ( `` Sturzkampfflugzeug '' ) .
Στο πλαίσιο του πρώτου αυτού τεστ , τα σκάφη της Luftwaffe κατέστρεψαν την πόλη Γκερνίκα στα βορειοανατολικά της χώρας .
Το φοβερό αυτό έγκλημα κατά της ανθρωπότητας καταδικάστηκε από πολλά έθνη και διαιωνίστηκε από τον Πάμπλο Πικάσο στον -ομώνυμο- διασημότερο του πίνακα , τη Γκερνίκα .
Στις 18 Οκτωβρίου 1936 ο Χίτλερ όρισε τον Γκέρινγκ επικεφαλής του τετραετούς σχεδίου .
Το σχέδιο αυτό απέβλεπε στην προετοιμασία του πολέμου σε στενή συνεργασία με τη γερμανική βιομηχανία , μεταξύ άλλων και μέσω της πραγματοποίησης της οικονομικής αυτάρκειας της Γερμανίας .
Για τον σκοπό αυτό ο Γκέρινγκ ίδρυσε τον Ιούλιο του 1937 την κρατική επιχείρηση παραγωγής χάλυβα `` Reichswerke Hermann Göring '' , η οποία το 1944 ήταν ο μεγαλύτερος παραγωγός χάλυβα στην Ευρώπη .
Στις 30 Αυγούστου 1939 διορίστηκε πρόεδρος του αμυντικού συμβουλίου του Ράιχ .
Μια μέρα αργότερα ο Γκέρινγκ οδήγησε τη Λούφτβαφφε στην επίθεση κατά της Πολωνίας .
Ο Β΄ Παγκόσμιος Πόλεμος άρχιζε .
Στην αρχή του πολέμου ο Γκέρινγκ πέτυχε ως αρχηγός της Πολεμικής Αεροπορίας θριαμβευτικές νίκες , για τις οποίες τιμήθηκε από τον Χίτλερ με το Μεγαλόσταυρο του Σιδηρού Σταυρού .
Η αποτελεσματική επίθεση της Βέρμαχτ κατά της Πολωνίας τον Σεπτέμβριο του 1939 , καθώς και εναντίον της Γαλλίας την άνοιξη του 1940 οφειλόταν σε μεγάλο βαθμό στην πετυχημένη συνεργασία μεταξύ της Πολεμικής Αεροπορίας και του Στρατού ( κυρίως των μονάδων τεθωρακισμένων ) .
Οι εναέριες δυνάμεις υποστήριζαν τον στρατό άμεσα στο πεδίο μάχης , εξολοθρεύοντας εχθρικές βάσεις και μονάδες .
Συγχρόνως ειδικά εξοπλισμένα βομβαρδιστικά αεροπλάνα κατέστρεφαν βιομηχανικές εγκαταστάσεις και συνδέσεις ανεφοδιασμού βαθιά στην εχθρική ενδοχώρα , φέρνοντας έτσι την εναέρια μάχη και στις πόλεις του αντιπάλου .
Στην ακμή των στρατιωτικών του επιτυχιών , ο Γκέρινγκ έλαβε στις 19 Ιουλίου 1940 την υψηλότερη στρατιωτική βαθμίδα του `` Αιθεράρχη του Ράιχ '' , η οποία δημιουργήθηκε ειδικά για αυτόν ώστε να βρίσκεται στη στρατιωτική ιεραρχία πάνω από τους στρατάρχες .
Από τότε και μέχρι την κατάρρευση του καθεστώτος έφερε τον τίτλο `` Reichsmarschall des Großdeutschen Reiches '' ( Αιθεράρχης του μεγάλου γερμανικού Ράιχ ) .
Μόνο δύο εβδομάδες αργότερα έδωσε στον Χάιντριχ την εντολή να οργανώσει την `` Τελική λύση '' του εβραϊκού ζητήματος . Όμως το ίδιο καλοκαίρι η Luftwaffe υπέστη μεγάλη και κρίσιμη ήττα στη Μάχη της Αγγλίας .
Η εξασφάλιση της εναέριας υπεροχής έναντι της Αγγλίας , όπως και η εξολόθρευση της βρετανικής βιομηχανίας εξοπλισμών ήταν στόχοι , στους οποίους η πολεμική αεροπορία του Γκέρινγκ τελικά δεν ήταν σε θέση να αντεπεξέλθει ούτε ποιοτικά ούτε ποσοτικά .
Τα βρετανικά αεροσκάφη του τύπου Hurricane και Spitfire ήταν τεχνολογικά περισσότερο εξελιγμένα από τα γερμανικά Me 109 , τα οποία εκτός των άλλων είχαν και περιορισμένη ακτίνα δράσης ( μπορούσαν να μένουν μόνον 20 λεπτά πέρα από τη Μάγχη ) .
Εκτός αυτού , οι Γερμανοί πιλότοι καταδιωκτικών εκπαιδεύθηκαν ανεπαρκώς για την προστασία βομβαρδιστικών αεροπλάνων , ένα από τα βασικά λάθη στην τακτική του Γκέρινγκ , που στάθηκε η κύρια αιτία για τις φοβερές απώλειες της Luftwaffe πάνω από την Αγγλία .
Τέλος , οι Βρετανοί είχαν εξελίξει ένα τεχνολογικά επαναστατικό σύστημα έγκαιρης προειδοποίησης , το οποίο αρχικά ονομάσθηκε RDF και μετεξελίχθηκε στο ραντάρ , το οποίο τους βοήθησε σημαντικά στην αντιμετώπιση των εισβολών των γερμανικών αεροσκαφών .
Μετά την απώλεια μεγάλου αριθμού αεροσκαφών στις αερομαχίες , οι Γερμανοί σταμάτησαν τις επιθέσεις και το σχέδιο απόβασης στην Αγγλία αναβλήθηκε επ ' αόριστον και δεν πραγματοποιήθηκε τελικά ποτέ .
Αυτό ντε φάκτο σήμαινε τη γερμανική ήττα στην Μάχη της Αγγλίας .
Την άνοιξη του 1941 οι εναέριες δυνάμεις μετατοπίστηκαν στην πλειονότητά τους στην Ανατολή για τον προσεχή πόλεμο ενάντια στη Σοβιετική Ένωση .
Με την αποτυχία του στην Αγγλία , ο Γκέρινγκ έχασε την εκτίμηση του Χίτλερ και μεγάλο μέρος της επιρροής του στη ναζιστική ιεραρχία .
Η αποτυχία αυτή ήταν συγχρόνως και η πρώτη ήττα του Τρίτου Ράιχ στον Β΄ Παγκόσμιο Πόλεμο .
Τέλος με την γερμανική ήττα στο σοβιετικό Στάλινγκραντ στις αρχές του 1943 , η επιρροή και η φήμη του Γκέρινγκ χάθηκαν οριστικά .
Αφού η Λούφτβαφφε απέτυχε να ανεφοδιάσει αποτελεσματικά την 6η Στρατιά ( κυκλωμένη στο Στάλινγκραντ ) , κατηγόρησε τον διοικητή της Πάουλους ότι έδωσε τροφή σε χιλιάδες Ρώσους αμάχους και Γερμανούς τραυματίες . `` Δεν μπορείς να φορτωθείς τραυματισμένους άνδρες , που δεν έχουν ελπίδα σωτηρίας , είπε , έπρεπε να τους αφήσεις να πεθάνουν '' .
Εντούτοις ο Χίτλερ αρνήθηκε τον Ιούλιο του 1943 να τον απολύσει από αρχηγό της Πολεμικής Αεροπορίας , αγνοώντας την εσωκομματική και δημόσια κριτική που αντιμετώπιζε ο Γκέρινγκ .
Τον Νοέμβριο του ιδίου έτους μεταδόθηκε ραδιοφωνικά η τελευταία του ομιλία .
Αποσυρόταν σταδιακά όλο και περισσότερο από τη δημοσιότητα .
Στις 23 Απριλίου 1945 , μία εβδομάδα πριν την αυτοκτονία του Χίτλερ , επικοινώνησε μαζί του και ζήτησε εξουσιοδότηση να αρχίσει διαπραγματεύσεις με τις συμμαχικές δυνάμεις .
Για τον Χίτλερ , ο οποίος επηρεάστηκε από τον αντίζηλο του Γκέρινγκ Μάρτιν Μπόρμαν , αυτό ισοδυναμούσε με προδοσία .
Απεξέδυσε τον Γκέρινγκ από όλα τα αξιώματα , τον απέκλεισε από το NSDAP και διέταξε την καταδίκη του σε θάνατο , που όμως μετέτρεψε αμέσως σε φυλάκιση , σε αναγνώριση των ως τότε υπηρεσιών του .
Στις 8 Μαΐου 1945 ο Γκέρινγκ αιχμαλωτίστηκε από τον αμερικανικό στρατό κοντά στα Γερμανο-ελβετικά σύνορα .
Το 1946 , ως εθνικοσοσιαλιστής υψηλότατης βαθμίδας , ο Γκέρινγκ κατηγορήθηκε και καταδικάστηκε στη Δίκη της Νυρεμβέργης για τα εξής : Κατά τη διάρκεια της φυλάκισής του ο Γκέρινγκ κατάφερε , μετά από 20 χρόνια , να ξεπεράσει την εξάρτηση του από τη μορφίνη , την οποία είχε αρχίσει να παίρνει στο διάστημα που είχε καταφύγει τραυματισμένος στη Σουηδία μετά το αποτυχημένο πραξικόπημα του Μονάχου .
Οι πρωταγωνιστές της δίκης τον περιέγραψαν στο διάστημα αυτό ως πολύ πιο δραστήριο από ότι ήταν όλα τα χρόνια πριν .
Παρά τα επιχειρήματα που προέβαλε στη δίκη , καταδικάστηκε σε θάνατο , καθώς βρέθηκε ένοχος για όλες τις κατηγορίες .
Στις 15 Οκτωβρίου , λίγες ώρες πριν την εκτέλεσή του , ο Χέρμαν Γκέρινγκ αυτοκτόνησε χρησιμοποιώντας δηλητήριο .
Υπάρχουν σήμερα πολλές διαφορετικές θεωρίες για το πώς μπόρεσε να βρεθεί το δηλητήριο στο αυστηρά φρουρούμενο κελί του Γκέρινγκ .