Το είδος περιγράφηκε για πρώτη φορά από τον Λινναίο , υπό την ονομασία Anas Querquedula ( Ευρώπη , 1758 ) .
Το 1822 , ο Γερμανός φυσιοδίφης Φ.
Μπουά ( Friedrich Boie 1789-1870 ) το μετέφερε στο σημερινό του γένος .
Κατόπιν επανήλθε στο γένος Anas μέχρι πρόσφατα , που προτάθηκε η μεταφορά του , πάλι , στο γένος Spatula , με την νέα ταξινομική να ακολουθείται από πολύ σημαντικούς ταξινομικούς φορείς , όπως οι Howard & Moore ( 4th ed . ) , Avibase , HBW , IUCN κ.α .
Ωστόσο , άλλες αυθεντίες όπως οι ITIS , IOC , AOU ( 7th ed . ) δεν έχουν αποδεχθεί αυτή την αλλαγή , τουλάχιστον ακόμη .
Η σαρσέλα σχηματίζει υβρίδια με πολλές άλλες αγριόπαπιες , όπως : Spatula querquedula x Mareca strepera ( καπακλής ) , Spatula [ clypeata ( χουλιαρόπαπια ) x querquedula ] , Aix sponsa x Spatula querquedula , Mareca penelope ( σφυριχτάρι ) x Spatula querquedula , Anas crecca ( κιρκίρι ) x Spatula querquedula , Anas platyrhynchos ( πρασινοκέφαλη ) x Spatula querquedula , Anas acuta ( σουβλόπαπια ) x Spatula querquedula , Spatula querquedula x Aythya ferina ( γκισάρι ) , κ.α .
Το είδος εμφανίζει ευρύ φάσμα κατανομής σε μεγάλες επικράτειες του Παλαιού Κόσμου και , συγκεκριμένα στις Παλαιαρκτική , Αφροτροπική και Ινδομαλαισιανή οικοζώνες .
Στην Ευρώπη , απαντά σε όλη σχεδόν την ήπειρο ως καλοκαιρινός αναπαραγόμενος επισκέπτης , αλλά οι πληθυσμοί του είναι συμπαγείς μόνο στα ανατολικά .
Στην υπόλοιπη ήπειρο υπάρχουν πολλοί , αλλά διάσπαρτοι θύλακες αναπαραγωγής , κυρίως στην Γαλλία , το Ηνωμένο Βασίλειο , τις Κάτω Χώρες , την Γερμανία , την Δανία και την Πολωνία .
Βορειότερα , υπάρχουν συμπαγείς πληθυσμοί στην Φινλανδία , ενώ από το γεωγραφικό μήκος των Βαλτικών Χωρών και ανατολικότερα , οι πληθυσμοί γίνονται ολοένα και πιο συμπαγείς .
Στην Αφρική απαντά αποκλειστικά ως διαχειμάζον είδος , κυρίως στις χώρες παράλληλα του Νείλου , φθάνοντας νότια μέχρι την Ζάμπια .
Επίσης , σε μεγάλη , εκτεταμένη ζώνη που αρχίζει από τις ακτές του Ατλαντικού , στο ύψος της Σενεγάλης και δυτικότερα μέσω των χωρών βορείως του ισημερινού , μέχρι ανατολικά στις ακτές της Ερυθράς Θάλασσας .
Η Ασία είναι πολύ σημαντική επικράτεια καλοκαιρινού φωλιάσματος , σε μιαν ευρεία ζώνη που αρχίζει από την Ρωσία και τις ακτές του Ευξείνου Πόντου στα δυτικά και , διά μέσου όλης της σιβηρικής περιοχής νότια της τάιγκα , φθάνει μέχρι την Α.
Ρωσία , την Καμτσάτκα και την Ιαπωνία , στα ανατολικά .
Νότια , το είδος φθάνει πολύ χαμηλά , από τις Μαλδίβες και την Σρι Λάνκα , μέχρι την Ινδονησία , τις Φιλιππίνες και την Νέα Γουινέα ως χειμερινός επισκέπτης .
Η σαρσέλα απαντά ως πλήρως μεταναστευτικό είδος στις επικράτειες όπου κατανέμεται που σημαίνει ότι , είτε είναι καλοκαιρινό αναπαραγόμενο , είτε διαχειμάζον πτηνό , ανάλογα με την περιοχή .
Μεταναστεύει σε ευρύ μέτωπο , με την φθινοπωρινή αποδημία να αρχίζει στα τέλη Ιουλίου και να κορυφώνεται τον Αύγουστο ή αρχές Σεπτεμβρίου προς την Ν.
Ευρώπη και την Αίγυπτο , με τα πουλιά να συνεχίζουν νοτιότερα και να καταφθάνουν στην Α. και Δ.
Αφρική στις αρχές Σεπτεμβρίου και τον Οκτώβριο . Όταν οι πληθυσμοί αφιχθούν στην Αφρική μετακινούνται ανάλογα με τις εποχικές πλημμύρες , με κεντρικό σημείο αναφοράς , την πορεία των ποταμών καθώς ο χειμώνας εξελίσσεται .
Η εαρινή μετανάστευση ξεκινά τον Φεβρουάριο , με τα πουλιά να αρχίζουν να καταφθάνουν στις περιοχές αναπαραγωγής από τα μέσα Μαρτίου έως τις αρχές Μαΐου .
Αναζητούν την τροφή τους τόσο κατά την διάρκεια της ημέρας , όσο και της νύκτας και , όταν μεταναστεύουν , συχνά ταξιδεύουν τη νύκτα και αναπαύονται σε ανοικτά νερά κατά την διάρκεια της ημέρας .
Στην περιοχή των Αλτάι απαντούν μεχρι τα 1.450 μ. , Τυχαίοι , περιπλανώμενοι επισκέπτες έχουν αναφερθεί από τις Φερόες και την Ισλανδία , τον Καναδά και τις ΗΠΑ , την Αυστραλία και την Νήσο των Χριστουγέννων .
Στην Ελλάδα , η σαρσέλα απαντά είτε ως καλοκαιρινός αναπαραγόμενος είτε ως διαβατικός επισκέπτης , κατά την μετανάστευση των βόρειων ευρωπαϊκών πληθυσμών προς την Αφρική .
Γενικά , θεωρείται ανεπαρκώς γνωστό ( K , Insufficiently Known ) ( βλ . και Κατάσταση στην Ελλάδα ) .
Από την Κρήτη αναφέρεται ως αρκετά κοινός , διαβατικός και καλοκαιρινός επισκέπτης , ενώ από την Κύπρο αναφέρεται ως κοινός διαβατικός μετανάστης .
Κατά την περίοδο αναπαραγωγής , η σαρσέλα συχνάζει σε μικρές , ρηχές μικρές λίμνες και σε μεγάλες λίμνες με άφθονη επιπλέουσα , αναδυόμενη και περιφερική βλάστηση που , όμως , δεν είναι ούτε πολύ υψηλή , ούτε πολύ πυκνή ( π.χ . με καλαμιές Typha spp . ) , σε περιβάλλοντα όπου κυριαρχεί το γρασίδι , όπως βαλτώδη λιβάδια , πλημμυρισμένα χωράφια και ρηχά τέλματα γλυκού νερού .
Κατά την διάρκεια αυτής της περιόδου το είδος δείχνει προτίμηση στις μεγάλες λίμνες γλυκού νερού ή -περιστασιακά υφάλμυρες- και , πάλι , με άφθονη επιπλέουσα , αναδυόμενη και περιφερική βλάστηση .
Επίσης , σε ρηχές πλημμυρισμένες πεδιάδες , ρηχά φράγματα , νερόλακκους και λιμνάζοντα νερά αποχετεύσεων ( στην Νότια Αφρική ) .
Κατά την μετανάστευση συχνάζει , επίσης , σε παράκτιες αλυκές και λιμνοθάλασσες , ενώ μπορεί να αναπαύεται την ημέρα στα θαλάσσια παράκτια ύδατα .
Στην Ελλάδα , η σαρσέλα απαντά από τον Μάρτιο μέχρι τον Οκτώβριο , περίπου Φωλιάζει σε ευτροφικούς-μεσοτροφικούς υγρότοπους , με συνήθως ρηχά , γλυκά νερά και πυκνή βλάστηση , σπανιότερα δε σε λιμνοθάλασσες .
Κατά τη μετανάστευση απαντάται σε όλους σχεδόν τους τύπους υγρότοπων , κυρίωςόμως σε παράκτιους .
Μεγάλα κοπάδια μεταναστεύουν επίσης κατά μήκος των θαλάσσιων ακτών ( σε κλειστούς , ρηχούς κόλπους κ.α . ) , συχνά δε στα ανοικτά , όπου περνούν απαρατήρητα ( βλ . και Κατάσταση στην Ελλάδα ) . Όπως όλες οι αγριόπαπιες , η σαρσέλα εμφανίζει έντονο φυλετικό διμορφισμό με το αναπαραγόμενο αρσενικό ( drake ) να είναι εντελώς διαφορετικό σε εμφάνιση από το θηλυκό ( duck ) .
Επίσης είναι λίγο μεγαλύτερο και βαρύτερο .
Η σαρσέλα είναι η δεύτερη μικρότερη σε μέγεθος από τις ευρωπαϊκές αφρόπαπιες , ελαφρώς μεγαλύτερη μόνον από το κιρκίρι , με μακρύτερο ράμφος και ουρά .
Η -αρσενική- αναπαραγόμενη σαρσέλα είναι εύκολα αναγνωρίσιμη από το χαρακτηριστικό μοτίβο του κεφαλιού της .
Συγκεκριμένα , το στέμμα είναι σκούρο καφέ-μαύρο και οι παρειές του προσώπου καστανοκόκινες καφέ .
Οι δύο αυτές περιοχές διαχωρίζονται από χαρακτηριστική λευκή λωρίδα , ημισεληνοειδούς ( crescent ) σχήματος , που ξεκινάει από την εμπρόσθια οφθαλμική περιοχή και , μέσω του υπεροφρύου τόξου , καταλήγει στην βάση του τραχήλου , μία σε κάθε πλευρά του προσώπο .
Η λωρίδα αυτή διακρίνεται από απόσταση και αποτελεί το σημαντικότερο διαγνωστικό στοιχείο της αναπαραγομένης αρσενικής σαρσέλας .
Ο λαιμός και η περιοχή του στήθους έχουν ανοικτό καφέ χρώμα , όπου αναμιγνύονται σκουρογκρίζες γραμμώσεις και σχηματίζουν χαρακτηριστικά « κεραμιδοειδή » μοτίβα .
Τα πλαϊνά του σώματος είναι ανοικτού χρώματος , απαρτίζονται από λεπτά , λευκόγκριζα γεωμετρικά μοτίβα και κάνουν έντονη αντίθεση με το υπόλοιπο καφεγκρίζο πτέρωμα , με σαφή οριοθέτηση από αυτό , ιδιαίτερα στην πτήση .
Στην περιοχή των ώμων ξεχωρίζουν χαρακτηριστικά λευκόγκριζα , μυτερά λογχοειδή φτερά ( scapulars ) ενώ , όταν κολυμπάει διακρίνονται λευκές άκρες στα δευτερεύοντα και τριτεύοντα ερετικά φτερά , καθώς και στα μεγάλα στέγαστρα .
Το κάτοπτρο , διακριτό κυρίως κατά την πτήση , είναι ανοικτό πρασινομπλέ με πλατύ , λευκό περιθώριο και αχνή μεταλλική ανταύγεια .
Το ράμφος είναι μαύρο , σχετικά μακρύ και ελαφρά σπατουλοειδές , τα πόδια έχουν σκούρο γκρι χρώμα και η ίριδα είναι καστανή .
Η θηλυκή σαρσέλα είναι αρκετά διαφορετική , με λίγα διαγνωστικά στοιχεία και μπορεί να συγχέεται με κάποιες άλλες θηλυκές αγριόπαπιες , κυρίως με το θηλυκό κιρκίρι .
Ωστόσο , στο κεφάλι διακρίνονται κάποια από τα μορφολογικά γνωρίσματα του αρσενικού , όπως το έντονα σκούρο στέμμα και οι σκούρες παρειές του προσώπου .
Το εμπρόσθιο τμήμα των πτερύγων είναι σκουρότερο από του αρσενικού .
Στην περιοχή του οφθαλμού διακρίνεται λεπτή σκούρα λωρίδα που τον « διαπερνάει » , ενώ στις άκρες της υπάρχουν αχνές , λευκές κηλίδες .
Στην περιοχή της ράχης ξεχωρίζουν τα χαρακτηριστικά λευκόγκριζα , μακριά φτερά που υπάρχουν και στο αρσενικό .
Τα πόδια , ή ίριδα και το ράμφος είναι όπως του αρσενικού , αν και το τελευταίο είναι μάλλον ελαιόγκριζο .
Το κάτοπτρο , είναι καφεπράσινο και λιγότερο διακριτό από εκείνο του αρσενικού . ( Πηγές : Η σαρσέλα είναι παμφάγο πτηνό , ιδίως κατά την περίοδο φωλιάσματος . Έτσι , την άνοιξη και το καλοκαίρι η διατροφή κυριαρχείται από ζωική ύλη , κυρίως μαλάκια , υδρόβια έντομα και τις προνύμφες τους ( Gerromorpha , Nepomorpha , Dytiscidae , Nematocera , Τριχόπτερα ) , μαλακόστρακα ( Οστρακοειδή και Φυλλόποδα ) , σκουλήκια , βδέλλες , γόνους και γυρίνους βατράχων και μικρά ψάρια . .
Ωστόσο , το διαιτολόγιο συμπληρώνεται με σπέρματα , ρίζες , κόνδυλους , μίσχους , φύλλα και μπουμπούκια φυτών , όπως των γενών Ceratophyllum και Najas , ή άλλων υδρόβιων ποών .
Κατά τη διάρκεια του χειμώνα οι σαρσέλες είναι , κυρίως , φυτοφάγες με την διατροφή να κυριαρχείται από σπέρματα του γένους Potamogeton , καθώς και τμήματα βλαστών Polygonum , Rumex και άγριου ρυζιού .
Επίσης , υπάρχει ιδιαίτερη προτίμηση στα σπέρματα των Echinochloa colona , Nymphaea micranthia και Nymphaea lotus .
Η σαρσέλα είναι εξαιρετικά κοινωνικό και αγελαίο είδος και , ενώ κατά την αναπαραγωγή του , μπορεί να σχηματίζει μόνον ζεύγη ή μικρές ομάδες , δημιουργεί μεγάλες συναθροίσεις πολλών εκατοντάδων ατόμων κατά την μετανάστευση , μέχρι αρκετές χιλιάδες σε κάποιες χώρες της Αφρικής και της Ασίας τον χειμώνα .
Οι ενήλικες υποβάλλονται σε μετα-αναπαραγωγική περίοδο έκδυσης , που τους καθιστά ανίκανους να πετάξουν για 3-4 εβδομάδες .
Τα αρσενικά αλλάζουν πτέρωμα από τα μέσα Ιουλίου έως τα μέσα Αυγούστου , ενώ τα θηλυκά από τα μέσα Αυγούστου μέχρι τα μέσα Σεπτεμβρίου .
Το Δέλτα του Βόλγα , ειδικότερα , είναι πολύ σημαντική περιοχή αλλαγής πτερώματος για το είδος αυτό .
Η σαρσέλα ανήκει στις λεγόμενες αγριόπαπιες επιφανείας ( αφρόπαπιες ) , οι οποίες αναζητούν την τροφή τους πάνω στο νερό , ή λίγο κάτω από αυτό .
Ειδικά οι σαρσέλες , στην πλειονότητα των περιπτώσεων , « σαρώνουν » την επιφάνεια , παρά καταδύονται .
Η πτήση της σαρσέλας μοιάζει με εκείνη του κιρκιριού , αν και τα φτεροκοπήματα δεν είναι τόσο γρήγορα .
Η περίοδος φωλιάσματος ποικίλλει αλλά , συνήθως , ξεκινάει στα μέσα Απριλίου ή τον Μάιο , και μπορεί να παραταθεί μέχρι και τον Ιούλιο στα βόρεια ( Ηνωμένο Βασίλειο ) .
Η ωοτοκία πραγματοποιείται άπαξ .
Στις περιοχές αναπαραγωγής ( βλ .
Βιότοπος ) , η φωλιά βρίσκεται εκτεθειμένη ή κρυμμένη στην χαμηλή βλάστηση ( Glyceria spp . ) κοντά στο νερό , ή πάνω σε μικρές νησίδες , αλλά μπορεί να βρίσκεται και αε απόσταση 20-150 μ. από αυτό .
Είναι μια απλή , ρηχή κοιλότητα στο έδαφος που επιστρώνεται με γρασίδι , φτερά και πτίλα .
Η γέννα αποτελείται από ( 6- ) 7 έως 9 ( -12 ) υποελλειπτικά ή οβάλ αβγά , με ανοιχτοκίτρινο , κρεμ ή πρασινογάλαζο χρώμα , διαστάσεων 54,27 Χ 37,5 χιλιοστών και βάρους 27 γραμμαρίων , από τα οποία ποσοστό 8 % είναι κέλυφος ..
Η επώαση αρχίζει μετά την εναπόθεση του τελευταίου αβγού , πραγματοποιείται μόνον από το θηλυκό και διαρκεί ( 21- ) 23 έως 24 ( -25 ) ημέρες .
Οι νεοσσοί ( παπάκια ) είναι φωλεόφυγοι ( precocial ) , πλήρως ικανοί προς κολύμβηση μόλις εκκολαφθούν .
Ωστόσο , από ένστικτο τείνουν να μένουν κοντά στην μητέρα τους , όχι μόνο για ζεστασιά και προστασία , αλλά και για να μάθουν και να θυμούνται το μέρος που γεννήθηκαν , καθώς και το πώς και πού να αναζητήσουν τροφή .
Μετά από αυτή την περίοδο , τα νεαρά άτομα και η μητέρα μπορεί να αποχωριστούν , ή να παραμείνουν μαζί , μέχρι να έρθει η επόμενη εποχή αναπαραγωγής .
Η πτέρωση πραγματοποιείται στις 35-40 ημέρες , περίπου .
Στις ευρωπαϊκές θέσεις φωλιάσματος , το είδος απειλείται από την υποβάθμιση των ενδιαιτημάτων του εξαιτίας της αποστράγγισης και μετατροπής των υγροτόπων σε αγρούς , την αύξηση της ξηρασίας λόγω κλίματος και την επακόλουθη μείωση της στάθμης των υδάτων , και την μετατροπή των υγροτόπων σε ταμιευτήρες . Άλλες απειλές είναι η καταστροφή των φωλιών κατά το πρώιμο « κούρεμα » των λιβαδιών , η αυξημένη ανθρώπινη όχληση , η δηλητηρίαση από μόλυβδο ( σκάγια κυνηγών ) , η αλλαντίαση κατά τη διάρκεια θερμών καλοκαιριών και το ίδιο το κυνήγι στην Αφρική και την Ευρώπη ( περισσότερα από 500.000 άτομα πυροβολούνται κάθε έτος σε Ρωσία , Ουκρανία , Γαλλία και Πολωνία ) .
Τα επιγενή ξενικά είδη , όπως το αμερικανικό βιζόν Mustela vison , ενέχουν επίσης κίνδυνο θήρευσης της φωλιάς .
Τέλος , το είδος είναι ευαίσθητο στη γρίπη των πτηνών ( ιδιαίτερα στο στέλεχος H5N1 ) , επομένως , απειλείται από μελλοντικά κρούσματα του ιού .
Στις περιοχές διαχείμασης ( κυρίως Νιγηρία και Σενεγάλη ) , το είδος απειλείται από την καταστροφή των οικοτόπων με την κατασκευή φραγμάτων , την υπερανάπτυξη βλάστησης και την ερημοποίηση , ενώ , γενικά , στην Δ.
Αφρική απειλείται από τις , μεγάλης κλίμακας , εκτροπές ποταμών και την υπεράρδευση .
Είναι επίσης ευάλωτο στην γρίπη των πτηνών όπως στις περιοχές φωλιάσματος .
Μεγάλο ποσοστό των ατόμων που ταξιδεύουν μέσω της μεταναστευτικής οδού της Δ.
Σιβηρίας , είναι ευπαθή στον ιό του Δυτικού Νείλου , ως εκ τούτου απειλείται από μελλοντικές επιδημίες της νόσου .
H σαρσέλα υφίσταται μεγάλη πίεση από το κυνήγι σε όλες τις χώρες όπου απαντά , στις οποίες θηρεύεται εντατικά ( κυρίως σε Δανία , Ρωσία , Ουκρανία , Γαλλία , Πολωνία και Ιράν ) και , όχι μόνο για διατροφή , αλλά επίσης για « αναψυχή » , ιδιαίτερα σε περιοχές όπου συγκεντρώνεται σε μεγάλους αριθμούς .
Το είδος , παρά το κυνήγι , λόγω του ευρέος φάσματος κατανομής του , δεν κινδυνεύει σε παγκόσμιο επίπεδο , ως εκ τούτου , χαρακτηρίζεται ως Ελαχίστης Ανησυχίας ( LC ) από την IUCN .
Ωστόσο , παρά το ευρύ φάσμα κατανομής του , η τάση των πληθυσμών του είναι καθοδική .
Τους μεγαλύτερους αναπαραγωγικούς πληθυσμούς διαθέτουν η Ρωσία , η Ουκρανία , η Λευκορωσία , η Ρουμανία και η Φινλανδία .
Η σαρσέλα καταγράφεται να φωλιάζει σε λίγες και ακανόνιστες θέσεις στην Α.
Μακεδονία και Θράκη , αν και ελάχιστα ζευγάρια έχουν παρατηρηθεί αλλού ( Μεσολόγγι , Λήμνος , πιθανόν Κρήτη ) .
Οι διαβατικοί επισκέπτες είναι , σαφώς , περισσότεροι ιδιαίτερα στην Β.
Ελλάδα , κυρίως την άνοιξη , ενώ δεν υπάρχουν καταγραφές μεταξύ Δεκεμβρίου-Φεβρουαρίου .
Γενικά , η σαρσέλα είναι διάσπαρτος και μόνον τοπικά κοινός καλοκαιρινός επισκέπτης , ενώ κατά τις μεταναστεύσεις είναι κοινό διαβατικό είδος .
Γι ’ αυτό και , ειδικά στην Ελλάδα , κατατάσσεται ως Τρωτό VU [ κριτήρια B2ab ( ii , iii , iv ) , D1 ] Απαιτούνται διαχείριση και προστασία των ενδιαιτημάτων όπου φωλιάζει , συστηματική καταγραφή του αναπαραγόμενου πληθυσμού αλλά και των πληθυσμών που μετακινούνται κατά τη μετανάστευση , καθώς και έλεγχος της λαθροθηρίας , ιδιαίτερα τον Φεβρουάριο .
Στον ελλαδικό χώρο η Σαρσέλα απαντά και με τις ονομασίες : Αυγουστέλι , Κακαρέλι , Καλαμάκι ( Βοιωτία ) , Καρκάδι , Καρκάλι ( Άρτα ) , Καρκαρέλι ( Μεσολόγγι ) , Κουρκανέλι ( Άρτα ) , Κρινέλι , Μαρτίνι , Σαρσελόπαπια , Σαρσίλα και Μασουρατζής ( Κύπρος ) . i . ^ Στο παρόν λήμμα ακολουθείται η κατά Howard & Moore ( 4th ed . ) ταξινομική , με την οποία συμφωνούν οι Avibase , IUCN και HBW ( online ) .
Ωστόσο , αυτό κατ ’ ουδένα τρόπο αποτελεί στατική κατάσταση , αλλά ως εκ της δυναμικής φύσεως του αντικειμένου , μπορεί να υπόκειται σε τυχόν αλλαγές ( βλ .
Συστηματική ταξινομική ) ii . ^ Στην ελληνική βιβλιογραφία καταγράφεται ο όρος κερκιθαλίς , ωστόσο σύμφωνα με την ετυμολογία του , ( κέρκος « ουρά » + θαλίς « βλαστός » ) δεν σχετίζεται με το συγκεκριμένο πτηνό , αλλά παραπέμπει σε κάποιον ερωδιό ( Ησύχ. ) .