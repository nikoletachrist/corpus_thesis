Ο δήμος ανήκει στην Περιφέρεια Κιλιμαντζάρο και βρίσκεται στις χαμηλότερες πλαγιές του όρους Κιλιμαντζάρο , ένα ανενεργό ηφαίστειο που είναι το υψηλότερο βουνό στην Αφρική .
Ο δήμος καλύπτει περίπου 59 τετραγωνικά χιλιόμετρα ( 23 τετραγωνικά μίλια ) και είναι ο μικρότερος δήμος στην Τανζανία από την περιοχή .
Πολλοί κάτοικοι από τις εθνοτικές ομάδες Chagga και Pare ζουν στο Μόσι , το οποίο βρίσκεται στον ανατολικό-δυτικό Α23 δρόμο από Αρούσα προς Χίμο ( Himo ) , που συνδέει την Αρούσα και το Βόι ( Voi ) , στην Κένυα .
Ακριβώς στα ανατολικά του Μόσι , είναι το σημείο τομής του με τον Β1 βορρά-νότου δρόμο , που τελικά συνδέεται με την Τάνγκα ( Tanga ) και το Νταρ ες Σαλαάμ .
Το Μόσι συχνά θεωρείται ως η πιο καθαρή πόλη στην Τανζανία .
Το Μόσι ( αγγλ .
Moshi , σουαχίλι Moshi ) , στα Σουαχίλι σημαίνει `` καπνός '' ( τον καπνό της φωτιάς , όχι του φυτού ) .
Η πρώτη συλλαβή από το Μόσι , προφέρεται όπως το μό στο `` μόνη '' και στη δεύτερη συλλαβή το σ , είναι `` παχύ '' , καθότι το `` σ '' προφέρεται , όπως το αγγλικό `` sh '' στο ship ή όπως το γαλλικό `` ch '' στο chef .
Τον Αύγουστο του 1893 , η Γερμανία δημιούργησε στο Μόσι ένα στρατόπεδο Neu-Moschi . :101 Η βόρεια σιδηροδρομική γραμμή έφτασε στο Μόσι , το 1912.:136 Το Μόσι , απέκτησε την ιδιότητα της πόλης το 1956 .
Το 1988 , έγινε δήμος σύμφωνα με το δίκαιο της Τανζανίας , αλλά έως και την 31η Οκτωβρίου 2014 , η διαδικασία για την υποβολή της αίτησής της για να γίνει πόλη , ήταν στο τελικό στάδιο .
Το Μόσι διαιρείται διοικητικά σε 21 τμήματα πόλης ( wards ) και στη συνέχεια υποδιαιρείται σε 60 οικισμούς ( hamlets ) .
Ο δημοτικός προϋπολογισμός του Μόσι κατά το οικονομικό έτος 2012/2013 , εκτιμήθηκε ότι ήταν 22.200.000.000 σελίνια Τανζανίας ή US $ 14.100.000 με μια συναλλαγματική ισοτιμία 1,575 σελίνια ανά δολάριο .
Οι πραγματικές δαπάνες για το έτος αυτό ήταν 20,3 δισ σελίνια .
Ο προϋπολογισμός για το οικονομικό έτος 2014/2015 είναι 57.300.000.000 σελίνια Τανζανίας ή US $ 33,7 εκατομμύρια , ισοτιμία 1,700 σελίνια ανά δολάριο .
Το ενδιαφέρον είναι ότι σε άλλα μέρη του κόσμου οι περισσότεροι Έλληνες στη διασπορά , δημιούργησαν την καριέρα τους στο εμπόριο και στις επιχειρήσεις εστίασης ( ξενοδοχεία και εστιατόρια ) .
Στην Τανγκανίκα όμως , η πλειοψηφία των Ελλήνων έγιναν κατασκευαστές σιδηροδρόμων και αργότερα διευθυντές φυτειών , ιδιοκτήτες φυτειών σε σχοινοκτήματα στην Τάνγκα ( Tanga ) και στο Μορογκόρο ( Morogoro ) , ξεκίνησαν τις φυτείες του καφέ και τις μικτές φυτείες πέριξ του Μόσι ( Moshi ) και της Αρούσα ( Arusha ) ή την καλλιέργεια του καπνού στην Ιρίνγκα ( Iringa ) .
Αυτοί οι Έλληνες διεκδικούν τη δική τους θέση στην αποικιακή κοινωνία , εκμεταλλευόμενοι τη ρευστότητα και την ασάφεια των αποικιακών ιεραρχιών , οι οποίες διαδραματίζουν διαφορετικές αξιώσεις ότι είναι είτε Ευρωπαίοι , είτε Έλληνες είτε άνθρωποι που είναι ικανότεροι να κατανοήσουν και να συνεργαστούν με τους Αφρικανούς [ Παρ .
Σημ . 1 ] απ ' ότι οι Γερμανοί , οι Άγγλοι και οι Ινδοί , λόγω της έλλειψης των φυλετικών διακρίσεων και της κατανόησής των στην εκτεταμένη οικογενειακή ζωή .
Η Περιφέρεια Κιλιμαντζάρο έχει εδάφη πλούσια , στα οποία καλλιεργείται κυρίως ο καφές .
Ο πρώτος Έλληνας που εγκαταστάθηκε στο Μόσι , ήταν ο 25-χρονος έμπορος Κωνστανίνος Μεϊμαρίδης ( εκ Τενέδου ) και ήταν αμέσως μετά την κατάληψή του από τους Γερμανούς .
Ο οποίος ξεκίνησε την καλλιέργεια του καφέ , ακολουθούμενος από τον Έλληνα , Βορειο-Ηπειρώτη Φίλιππο Φίλιο. [ Παρ .
Σημ . 2 ] Η Ελληνική Κοινότητα Μόσι , είναι η αρχαιότερη στην Ανατολική Αφρική , ιδρύθηκε το 1909 .
Λόγω δε , της μη ύπαρξης ευρύχωρου οικήματος έως και το 1914 , οι συνεδριάσεις των μελών , γίνονταν υπό την σκιά αιωνόβιων και πανύψηλων δέντρων -συχνά διακοπτόμενες από τους πολυάριθμους πιθήκους και οι οποίοι ζούσαν πάνω στα δέντρα και δεν τους άρεσε η διατάραξη της ησυχίας τους- στα κτήματα των κ.κ Ν.
Αθηναίου ή Γεωργίου Παπαδόπουλου .
Η Ελληνική Κοινότητα Μόσι , στεγάστηκε σε ιδιόκτητο χώρο το 1914 και από τα πρώτα της μελήματα ήταν η δημιουργία του πρώτου Ελληνικού Σχολείου στην Ανατολική Αφρική ( στη θέση `` Μασόκο '' ) .
Αργότερα , το σχολείο αυτό συγχωνεύτηκε με το αντίστοιχό του στη Ντουλόυτη της Αρούσα .
Παρακάτω , αναφέρονται ορισμένοι από τους 165+ Έλληνες οι οποίοι κατοικούσαν στην περιοχή κατά το 1950+ : Στο Μόσι επίσης , λειτουργούν δύο ελληνικά ξενοδοχεία : Όπως σε ολόκληρη την Τανζανία , το Μόσι έχει καθολική πρωτοβάθμια εκπαίδευση .
Σύμφωνα με την Έρευνα Δημογραφίας και Υγείας του 2010 , στη Τανζανία ( Tanzania Demographic and Health Survey 2010 ) , η Περιφέρεια Κιλιμαντζάρο , η οποία περιλαμβάνει το Μόσι , είχε το δεύτερο υψηλότερο γυναικείο ποσοστό αλφαβητισμού και το τρίτο υψηλότερο ποσοστό αλφαβητισμού αρρένων μεταξύ των τότε υφιστάμενων 26 περιφερειών της Τανζανία .
Σύμφωνα με την Έκθεση του 2005 , για τη φτώχεια και την ανθρώπινη ανάπτυξη της Τανζανία ( Tanzania Poverty and Human Development Report 2005 ) , η αστική περιοχή του Μόσι είχε το υψηλότερο ποσοστό αλφαβητισμού για τα άτομα άνω των 15 ετών σε σύγκριση με οποιαδήποτε από τις άλλες 128 περιοχές στην Τανζανία .
Το Μόσι φιλοξενεί μια σειρά από εγκαταστάσεις της τριτοβάθμιας εκπαίδευσης .
Αυτές περιλαμβάνουν το Χριστιανικό Ιατρικό Κολέγιο του Κιλιμαντζάρο ( KCMCo ) ( Kilimanjaro Christian Medical College ) , το Stefano Moshi Memorial University College ( SMMUCo ) , το Mwenge University College of Education ( MUCE ) , το Moshi University College of Co-operative and Business Studies ( MUCCoBS ) , το College of African Wildlife Management ( CAWM ) και το Kilimanjaro School of Pharmacy ( KSP ) .
Το κυριότερο ιδιωτικό νοσοκομείο στην περιοχή είναι το Χριστιανικό Ιατρικό Κέντρο του Κιλιμαντζάρο ( KCMC ) ( Kilimanjaro Christian Medical Centre ) , ένα διζωνικό νοσοκομείο παραπομπής ( zonal referral hospital ) .
Αυτό το συγκρότημα διαθέτει περισσότερες από 450 κλίνες και εξυπηρετεί έναν πληθυσμό άνω των 11 εκατομμυρίων ατόμων .
Το ίδρυμα της Τανζανίας `` Ο Καλός Σαμαρείτης '' , ίδρυσε τον Μάρτιο του 1971 , το KCMC .
Δίπλα από το KCMC , είναι το Κέντρο Κοινοτικής Οφθαλμολογίας του Κιλιμαντζάρο ( KCCO ) ( Kilimanjaro Christian Medical Centre ) , το οποία ιδρύθηκε το 2001 και συνδιοικείται από τον Dr.
Paul Courtright και την Dr.
Susan Lewallen . Ένα νέο τριώροφο κτίριο για το KCCO ολοκληρώθηκε το 2007 , με την χρηματοδότηση από πολλά μεμονωμένα άτομα και μη-κυβερνητικές οργανώσεις .
Το KCCO είναι `` αφοσιωμένο στην εξάλειψη της τύφλωσης που μπορεί να αποφευχθεί μέσω προγραμμάτων , εκπαίδευσης και έρευνας , με επίκεντρο την παράδοση των βιώσιμων και αναπαραγόμενων κοινοτικών υπηρεσιών οφθαλμολογίας '' .
Η KCCO έχει ένα `` επίσημο μνημόνιο συμφωνίας ... με το Τμήμα Οφθαλμολογίας του Χριστιανικού Ιατρικού Κολεγίου του Κιλιμαντζάρο , σύμφωνα με το οποίο η KCCO αναλαμβάνει ή μοιράζεται την ευθύνη ( που υπόκεινται σε ειδικές επιδοτήσεις χρηματοδότησης ) για τη διδασκαλία πολλών δραστηριοτήτων , οργανώνοντας εργαστήρια και σεμινάρια , εποπτεύοντας το ...
Κέντρο Οφθαλμολογικών Πόρων της Ανατολικής Αφρικής ( Ophthalmic Resource Centre for Eastern Africa ) , υπηρετούντες σε συμβουλευτικό ρόλο για το σχεδιασμό των υπηρεσιών Οφθαλμικών Τμημάτων , διεξάγοντας επιδημιολογική και κλινική έρευνα στην πρόληψη ή τη θεραπεία της απώλειας της όρασης ή σε συναφείς τομείς και εξυπηρετεί τις επιτροπές '' .
Το Μόσι φιλοξενεί επίσης το Ίδρυμα Κλινική Ερευνών του Κιλιμαντζάρο ( KCRI ) ( Kilimanjaro Clinical Research Institute ) , η οποία είναι ο ερευνητικός βραχίονας του KCMC .
Το KCRI εξελίχθηκε το 2009 , από το Κλινικό Κέντρο Ερευνών του Κιλιμαντζάρο ( KCRC ) ( Kilimanjaro Clinical Research Centre ) .
Το 2006 , ιδρύθηκε με την υποστήριξη της ολλανδικής κυβέρνησης , το KCRC που μέσω της Ολλανδο-αφρικανικής συνεργασίας για την ανάπτυξη ικανοτήτων και κλινικών παρεμβάσεων κατά της φτώχειας που σχετίζονται με τη νόσο ( NACCAP ) .
Το πρωτογενές δημόσιο νοσοκομείο στο Μόσυ είναι το Περιφερειακό Νοσοκομείο Μαουένζι ( Mawenzi Regional Hospital ) , το οποίο λίγο πριν το 1920 , ξεκίνησε ως ένα μικρό ιατρείο για τους Γερμανούς στρατιώτες και το 1956 , έγινε νοσοκομείο .
Το νοσοκομείο διαθέτει περίπου 300 κλίνες , αλλά είναι σοβαρά υποχρηματοδοτούμενο .
Στα τέλη του 2010 , ανεστάλησαν επ'αόριστον οι χειρουργικές του υπηρεσίες από την κυβέρνηση και την επιτροπή Επιθεώρησης ιδιωτικών νοσοκομείων του Υπουργείου Υγείας και Κοινωνικής Πρόνοιας της Τανζανία ( Government and Private Hospitals Inspection Committee of the Tanzanian Ministry of Health and Social Welfare ) .
Η επικεφαλής της επιτροπής , Dr.
Pamella Sawa είπε , `` Κατά την επιθεώρηση μας , επιθεωρήσαμε την αίθουσα θεάτρου του Νοσοκομείου Μαουένζι και το βρήκαμε πολύ βρώμικο , χωρίς επαρκεί εξαερισμό , κατάσταση η οποία δεν είναι μόνο επικίνδυνη για τον ασθενή αλλά και για τον / την συνοδό-φροντιστή του / της .... '' Το νοσοκομείο περιλαμβάνει Κέντρο Περίθαλψης και Μεταχείρισης για τους ανθρώπους που ζουν με HIV / AIDS .
Το τμήμα φυσικής θεραπείας του νοσοκομείου , έχει ένα πρόγραμμα εκμάθησης σπουδαστών σε συνεργασία με τη Νορβηγία , στο οποίο Νορβηγοί δευτεροετής και τριτοετής σπουδαστές φυσιοθεραπείας προσέρχονται ως βραχυπρόθεσμοι μαθητευόμενοι .
Ο δήμος του Μόσι έχει άλλα θεσμικά όργανα και φορείς , όπως τον Οργανισμό Ανάπτυξης Μικρών Βιοτεχνιών ( Small Industries Development Organization ) , το Τράστ Βιομηχανικής Ανάπτυξης του Κιλιμαντζάρο ( Kilimanjaro Industrial Development Trust ) , το Ινστιτούτο Επιμόρφωσης Βιομηχανικών Επίπλων ( Furniture Industry Training Institute ) , το Moshi Memorial Stadium και ένα μικρό αεροδρόμιο .
Η κύρια αγορά στο Μόσι είναι γνωστή ως Soko La Kati ( σόκο λα κάτι = κεντρική αγορά ) .
Το Μόσι έχει επίσης μια μεγάλη , υπαίθρια αγορά γνωστή ως Kiboriloni .
Η αγορά , η οποία είναι χαλαρά δομημένη , έχει εδώ και δεκαετίες ένα περιφερειακό κέντρο για τα βασικά προϊόντα , όπως είδη ένδυσης , εμπορεύματα , φρέσκα τρόφιμα και είδη οικιακής χρήσης .
Λειτουργεί τέσσερις ημέρες την εβδομάδα .
Οι περισσότεροι από τους φορείς είναι κάτοικοι της περιοχής .
Το Μόσι , έχει προγραμματισμένες αεροπορικές πτήσεις με την υπόλοιπη Τανζανία καθώς και με άλλες χώρες , μέσω του Διεθνούς Αεροδρομίου του Κιλιμαντζάρο ( Kilimanjaro International Airport ) , το οποίο λειτουργεί από την Εταιρεία Ανάπτυξης του Αεροδρομίου του Κιλιμάντζαρο ( Kilimanjaro Airport Development Company ) και βρίσκεται στην περιοχή Hai κατά μήκος της εθνικής οδού Μόσι-Αρούσα .
Αρκετές διεθνείς και εγχώριες αεροπορικές εταιρείες λειτουργούν εκεί , συμπεριλαμβανομένης της KLM , Condor , RwandAir , Fly540 , Ethiopian Airways , Kenya Airways , Precision Air Services , Turkish Airlines και της Qatar Airways .
Το Μόσι φιλοξενεί διάφορα προγράμματα πολιτιστικού τουρισμού , που δραστηριοποιούνται στις χαμηλότερες πλαγιές του κοντινού Όρους Κιλιμαντζάρο .
Το Μόσι χρησιμεύει επίσης ως βάση πολλών εξορμήσεων στο βουνό , με ορειβάτες που διαμένουν σε κοντινά ξενοδοχεία και που απασχολούν τους κατοίκους της περιοχής ως οδηγούς , αχθοφόρους και μάγειρες .
Για την προώθηση του τουρισμού στο δήμο , το 2002 ιδρύθηκε ο Μαραθώνιος του Κιλιμαντζάρο και σήμερα πραγματοποιείται κάθε χρόνο στα τέλη Φεβρουαρίου ή στις αρχές Μαρτίου .
Ο αγώνας είναι μέλος του Συνδέσμου Διεθνών Μαραθωνίων και Αγώνων εξ'Αποστάσεως .
Το 2014 , 304 άτομα τερμάτισαν τα 42,2 χιλιόμετρα ( 26,2 μίλια ) του πλήρους μαραθώνιου και 2.273 άτομα τερμάτισαν τα 21,1 χιλιόμετρα ( 13,1 μίλια ) του μισού μαραθώνιου .
Ο αγώνας περιλαμβάνει επίσης μία διαδρομή διασκεδαστικού τρεξίματος 5 χλμ .
Εκτός από την προώθηση του τουρισμού , ο αγώνας προωθεί το άθλημα στην Τανζανία και έχει την επίσημη υποστήριξη του Γραφείου Τουρισμού της Τανζανία , Αθλητισμός της Τανζανία και την Παγκόσμια Ομοσπονδία Κλασικού Αθλητισμού .
Υπάρχει επίσης μια σειρά από μεταποιητικές βιομηχανίες , συμπεριλαμβανομένων της TPC Ltd. , εμφιαλώσεις Bonite ( Bonite Bottlers Ltd. ) Ζυθοποιίες Σερενγκέτι ( Serengeti Breweries Ltd. ) , Ζυθοποιίες Τανζανία ( Tanzania Breweries Ltd. ) , Kibo Match Group Inc. , African Mosfly Industries , Ltd. , Union Service Stores και Imara Wood Productions Company Ltd.
Υπάρχουν πολλά εργαστήρια μεταλλουργίας , όπως η Simon Engineering , Press Forge και η CFW Moshi .
Το Μόσι είναι ο οικοδεσπότης σε μια σειρά από δραστηριότητες αγροτο-βιομηχανίας που περιλαμβάνει μια σειρά από πράσινα αγροκτήματα για άνθη και λαχανικά .
Επιπλέον το Μόσι , φιλοξενεί ένα εργοστάσιο παρασκευής καφέ ( Milcafe Ltd. ) , το οποίο ειδικεύεται στην ανάμειξη και συσκευασία του τσαγιού μαζί με την ωρίμανση , άλεση και συσκευασία του καφέ .
Το χαμηλότερο υψόμετρο και το ξηρότερο κλίμα του Μόσι , σημαίνει ότι οι κύριες καλλιέργειες που φύονται στις υψηλότερες πλαγιές του όρους Κιλιμαντζάρο , όπως καφές και μπανάνες δεν ευδοκιμούν εκεί .
Τα περίχωρα του Μόσι είναι γνωστά για τις εκτεταμένες καλλιέργειες του αραβοσίτου και των φασολιών , καλλιεργούνται μία φορά το χρόνο κατά τη διάρκεια της μακράς περιόδου των βροχών ( γνωστής στα Σουαχίλι ως `` masika '' ) .
Επιπλέον , η Εταιρεία Tanganyika Planting Company λειτουργεί μια πολύ μεγάλη φυτεία ζαχαροκάλαμου και εταιρεία 20 χιλιόμετρα ( 12 μίλια ) νότια της πόλης Μόσι .
Το 1893 , Ρωμαιοκαθολικοί ιεραπόστολοι εισήγαγαν στην περιοχή , την καλλιέργεια του καφέ Αράμπικα ( Arabica coffee ) .
Το 1929 , ιδρύθηκε η Τοπική Συνεταιριστική Ένωση Κιλιμαντζάρο ( KNCU ) ( Kilimanjaro Native Cooperative Union ) από τον περιφερειάρχη ( Charles Cecil Farquharson Dundas ) .
Ο σκοπός του ήταν να επιτρέψει στους καλλιεργητές καφέ Chagga να ανταγωνιστούν επί ίσοις όροις στις παγκόσμιες αγορές με τους Ευρωπαίους καλλιεργητές .
Η KNCU συλλέγει καφέ από 96 κοινωνίες χωριών , που εκπροσωπούν πάνω από 150.000 αγρότες μικρής κλίμακας.Η KNCU χειρίζεται μεταξύ 50 και 70 τοις εκατό των καλλιεργειών καφέ στην περιοχή και εμπορεύεται πάνω από 5.250 τόνους καφέ Αράμπικα ή περίπου το 11 % της εθνικής παραγωγής .
Το Μόσι έχει ένα τροπικό υγρό και ξηρό κλίμα .
Οι καιρικές του συνθήκες κυριαρχούνται όλο το χρόνο από τη ροή των μουσώνων .
Οι βορειοανατολικοί μουσώνες κυριαρχούν από τον Δεκέμβριο μέχρι τον Μάρτιο και συνοδεύεται από τις υψηλότερες θερμοκρασίες του έτους .
Οι νοτιοανατολικοί μουσώνες κυριαρχούν από τον Ιούνιο μέχρι το Σεπτέμβριο .
Μοναδική μεταξύ των μουσώνων του κόσμου και οι δύο μουσώνες στην Τανζανία είναι αποκλίνουσες σε χαμηλά επίπεδα , ρηχά ( κατά μέσο όρο , σε βάθος μόλις 2 χλμ . ) και καλυμμένο με αναστροφή και ξηρό , υποχωρώντας αέρα .
Οι παράγοντες αυτοί οδηγούν σε ελαφρές ή ασήμαντες βροχοπτώσεις όλο το χρόνο εκτός από τη διάρκεια των μεταβατικών περιόδων μεταξύ των μουσώνων .
Το υψόμετρο του Μόσι κρατά τις θερμοκρασίες χαμηλότερες απ'ότι στις γύρω πόλεις , ακόμη και χωρίς τις θαλάσσιες επιδράσεις που απολαμβάνει μια παράκτια πόλη .
Η θερμοκρασία τη νύχτα είναι σχετικά σταθερή , καθ'όλο το χρόνο , κατά μέσο όρο 15 με 17 βαθμούς Κελσίου .
Το Μόσι έχει σημαντικά θερμότερη ημερήσια θερμοκρασία από τον Οκτώβριο μέχρι τον Μάρτιο , όταν κατά μέσο όρο οι υψηλές θερμοκρασίες ξεπερνούν τους 30 βαθμούς Κελσίου και αισθητά πιο δροσερές πρωινές θερμοκρασίες από το Μάιο έως τον Αύγουστο , όταν υψηλές μέσες θερμοκρασίες είναι 25 με 26 βαθμούς Κελσίου .
Οι πιο βροχεροί μήνες του Μόσι , είναι από τον Μάρτιο μέχρι τον Μάιο , όταν πέφτει περίπου το 71 % της ετήσιας βροχόπτωσης .
Το Μόσι υπήρξε η βάση της αντιπολιτευτικής πολιτικής του αγώνα για την ανεξαρτησία .
Ο τελευταίος Mangi Mkuu ( κυρίαρχος αρχηγός ) των Chagga , Thomas Lenana Marealle II , του οποίου το παλάτι βρισκόταν στο Μόσι , εργάστηκε για την ανεξαρτησία της Τανγκανίκα , όταν ακόμα ήταν Επικράτεια της εμπιστοσύνης των Ηνωμένων Εθνών ( United Nations trust territory ) υπό Βρετανική διοίκηση .
Στις 17 Ιουνίου 1957 , στην ομιλία του προς το Συμβούλιο Κηδεμονιών των Ηνωμένων Εθνών ( United Nations Trusteeship Council ) , είπε ότι η Τανγκανίκα θα μπορούσε να γίνει αυτοδιοικούμενη εντός δέκα έως δεκαπέντε ετών .
Η ομιλία αυτή , έλαβε χώρα μία μέρα πριν από την ομιλία του Julius Nyerere στο ίδιο σώμα .
Αρκετοί προεδρικοί υποψήφιοι και πρόεδροι των κομμάτων της αντιπολίτευσης , συμπεριλαμβανομένου του Chadema ( Κόμμα για τη Δημοκρατία και την Πρόοδο - Party for Democracy and Progress ) , το Εθνικό Συνέδριο για την Κατασκευή και τη Μεταρρύθμιση - Mageuzi ( National Convention for Construction and Reform - Mageuzi ) , το Εργατικό Κόμμα Τανζανίας ( Tanzania Labour Party ) και Demokrasia Makini , χαιρετίζουν από την Περιφέρεια Κιλιμαντζάρο που έχουν το Μόσι ως πρωτεύουσά τους .
Το 2010 , ο ηττηθείς προεδρικός υποψήφιος Chadema , Willibrod Peter Slaa , έλαβε το 55,6 % των ψήφων στην Αστική περιοχή του Μόσι σε σύγκριση με το 43,5 % του εθνικού νικητή , Jakaya Mrisho Kikwete του κόμματος Chama cha Mapinduzi .
Η κοινοβουλευτική έδρα της Αστικής περιοχής του Μόσι , είναι μία από τις λίγες έδρες στη χώρα , που κρατείται από ένα πολιτικό κόμμα της αντιπολίτευσης , συνεχώς , από τις πρώτες πολυκομματικές εκλογή του 1995 .
Το 2010 , ο υποψήφιος βουλευτής Chadema Philemon Kiwelu Ndesamburo , εξελέγη στο γραφείο , με το 62,3 % των ψήφων .
Από το Μάιο του 2012 , έξι από τις επτά ειδικές θέσεις στο Δημοτικό Συμβούλιο του Μόσι , κατέχονται από μέλη του κόμματος Chadema .