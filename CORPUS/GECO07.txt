Επίσης , επί των Πυρηναίων και Βορειοανατολικά συνορεύει με την Ανδόρρα .
Ανατολικά και νότια βρέχεται από τη Μεσόγειο Θάλασσα και νοτιοδυτικά βρέχεται από τον Ατλαντικό ωκεανό .
Δυτικά συνορεύει με την Πορτογαλία .
Νότια με το Γιβραλτάρ και το Μαρόκο .
Πρωτεύουσα της είναι η Μαδρίτη .
Η Ισπανία μοιράζεται μεγάλο μέρος της ιστορίας της με την Πορτογαλία , την Ανδόρρα και τη νότια Γαλλία .
Κατά την αρχαιότητα στην περιοχή έζησαν διάφοροι λαοί , όπως οι Ίβηρες και οι Κέλτες , οι οποίοι αφομοιώθηκαν από τους Ρωμαίους μετά την ρωμαϊκή κατάκτηση .
Τη ρωμαϊκή Ιβηρία διαδέχθηκαν διάφορες κρατικές οντότητες , σημαντικότερη των οποίων υπήρξε το Βησιγοτθικό Βασίλειο .
Η μουσουλμανική κατάκτηση της Ιβηρικής άλλαξε ριζικά το χαρακτήρα των Ισπανογότθων , εντάσσοντας την Ιβηρική χερσόνησο στο μουσουλμανικό κόσμο .
Παρά ταύτα , εδαφικά η σημερινή Ισπανία είναι απόγονος των δύο εκ των τριών κύριων μεσαιωνικών χριστιανικών κρατών της Ιβηρικής , των στεμμάτων της Καστίλης και της Αραγωνίας .
Παρότι η προσωρινή προσωπική ένωση των Καθολικών Μοναρχών , Φερδινάνδου Β΄ της Αραγωνίας και Ισαβέλλας Α΄ της Καστίλλης , πολλάκις θεωρείται ότι έθεσε τις βάσεις για το σημερινό κράτος , στην πραγματικότητα δεν έκανε τίποτε άλλο πέραν του να τα εντάξει στο ευρύτερο πλαίσιο της Καθολικής Μοναρχίας του εγγονού τους , αυτοκράτορα Κάρολου Ε΄ .
Ο διάδοχός του , Φίλιππος Β΄ , κληρονόμησε τα εδάφη της λεγόμενης και Ισπανικής Μοναρχίας που περιορίστηκαν στην Ιβηρική και την Αμερική μόλις το 1714 μετά τον πόλεμο της Ισπανικής Διαδοχής .
Αντίθετα , μόνο μετά τον πόλεμο εναντίον της ναπολεόντειας κατοχής ( 1818-1814 ) , την ψήφιση του πρώτου συντάγματος και τη σταδιακή εισαγωγή του φιλελεύθερισμού η Ισπανία ξεκίνησε να θεωρείται , προσωρινά , ένα συγκεντρωτικό έθνος-κράτος .
Αυτή την ιδέα την αμφισβήτησαν οι περιφερειακοί εθνικισμοί που ιδιαίτερα μετά την απώλεια των τελευταίων αμερικανικών κτήσεων με τον Ισπανοαμερικανικό πόλεμο του 1898 , άρχισαν να διεκδικούν την αυτονόμηση ή και ανεξαρτητοποίηση ιστορικών περιοχών που για τους ίδιους αποτελούν ξεχωριστά από την Ισπανία έθνη όπως η Καταλωνία ή η Χώρα των Βάσκων .
Παράλληλα , οι κοινωνικές εντάσεις της ίδιας εποχής και οι εμφύλιες διαμάχες μεταξύ των υποστηρικτών δύο διαφορετικών προτύπων διακυβέρνησης και ιδεολογίας που εκφράστηκαν ήδη από τον Πρώτο Καρλικό Πόλεμο , κατέληξαν στον καταστροφικό Ισπανικό Εμφύλιο που έφερε στην εξουσία τον στρατηγό Φρανθίσκο Φράνκο .
Τη δικτατορία που επέβαλε ο εθνικιστής στρατηγός , που μεταξύ 1939 και 1975 απομόνωσε τη χώρα , διαδέχθηκε η Μετάβαση στη δημοκρατία .
Το νέο πρότυπο διακυβέρνησης , γνωστό και ως το Καθεστώς των Αυτονομιών , είδε την Ισπανία να μεταμορφώνεται σε ένα εκ των πραγμάτων ομοσπονδιακό κράτος με αυξημένες αρμοδιότητες στις περιφέρειες .
Δείτε σχετικά Η συνολική έκταση της Ισπανίας υπολογίζεται σε 504.645 τ.χλμ .
Εξ αυτών τα 492.162 ανήκουν στην ηπειρωτική χώρα ενώ 4.991 στις προς Α.
Βαλεαρίδες νήσους και 7.492 στις Κανάριες νήσους .
Το μεγαλύτερο μήκος αυτής από Α. προς Δ. είναι 1020 χλμ . ενώ το μέγιστο πλάτος από Β. προς Ν. είναι 856 χλμ .
Η Ισπανία γενικά αποτελεί ένα τεράστιο σε έκταση οροπέδιο που διαμοιράζεται από αλλεπάλληλες οροσειρές σε επιμέρους μικρότερα οροπέδια .
Το μέσο ύψος του εδάφους της υπερβαίνει τα 500 μ. από την επιφάνεια της θάλασσας .
Το μεγαλύτερο αυτής οροπέδιο καταλαμβάνει το κέντρο της Χώρας που πλαισιώνεται προς βορά από τα Πυρηναία όρη και τα Κανταβρικά όρη , προς ανατολή από την πεδιάδα του Έβρου , του Γκουαδαλαβιάρ και του Χούκαρ , προς νότο από την Βαϊτική οροσειρά και την πεδιάδα της Ανδαλουσίας και προς την δύση από ελαφριά κλίση του εδάφους που υφίστανται τα χαμηλότερα λεκανοπέδια του ποταμού Ντούρο , Τάγου και Γουαδιάνα .
Συνεπώς από ορογραφική άποψη η Ισπανία διακρίνεται σε πέντε γεωφυσικές περιοχές των Πυρηναίων και Κανταβρικών , το κεντρικό οροπέδιο , τα Ιβηρικά όρη , τις κοιλάδες του Έβρου και των άλλων ποταμών και τέλος την πεδιάδα της Ανδαλουσίας με τα χαμηλότερα δυτικά οροπέδια .
Το κεντρικό ισπανικό οροπέδιο , γνωστό ως meseta στα ισπανικά , έχει έκταση 235.000 τ.χλμ .
Το μέσο υψόμετρο είναι 650 μ. , του δε Β. τμήματος 700 μ. και του Ν . 600 μ.
Το ύψος του οροπεδίου ελαττώνεται από Α. προς Δ. με συνέπεια οι μεγάλοι ποταμοί Ντούρο , Τάγος και Γουαδιάνα να ρέουν προς τη διεύθυνση αυτή .
Οι κοιλάδες των ποταμών αυτών χωρίζονται από απότομες χιονοσκεπείς οροσειρές που υψώνονται στο μέσον του οροπεδίου και που αρχίζουν από τα Ιβηρικά όρη με ίδια κατεύθυνση των ποταμών .
Οι οροσειρές αυτές είναι : Οι περισσότεροι και σημαντικότεροι ποταμοί της Ισπανίας πηγάζουν από το κεντρικό οροπέδιο στο οποίο και κυριαρχούν τα Ιβηρικά όρη και αυτοί είναι : Από τους ποταμούς που εκβάλουν στη Μεσόγειο σημαντικότερος είναι ο ποταμός Έβρος που είναι και ο μεγαλύτερος της Ισπανίας .
Πηγάζει από τα Κανταβρικά όρη και εκβάλλει σε ευρύτατο δέλτα βόρεια του κόλπου της Βαλένθια .
Εκτός όμως αυτού στον ίδιο κόλπο εκβάλλει ο επίσης σημαντικός ποταμός Γκουαδαλαβιάρ .
Εκτός των παραπάνω υφίστανται και πολλοί άλλοι μικρότεροι ή παραπόταμοι των προηγουμένων που διασχίζουν τη χώρα σχεδόν προς όλες τις κατευθύνσεις .
Στην Ισπανία υπάρχουν ελάχιστες λίμνες χωρίς ιδιαίτερη σημασία .
Οι ακτές της Ισπανίας είναι λίαν εκτεταμένες προς Β.
ΒΔ . και ΝΔ προς τον Ατλαντικό Ωκεανό και ΝΑ. , Α. και ΒΑ . προς την Μεσόγειο .
Οι Β. και ΒΔ . ακτές από τις εκβολές του ποταμού Μπιδασόα παρά τα Ισπανογαλλικά σύνορα μέχρι τις εκβολές του ποταμού Μίνιο παρά τα Ισπανοπορτογαλικά σύνορα έχουν μήκος 1301 χλμ .
Οι δε προς ΝΔ . από τις εκβολές του ποταμού Γουαδιάνα , στα Ισπανοπορτογαλλικά σύνορα , μέχρι του Ακρωτηρίου των Σταυρών ( Cap de Creus ) στα Ισπανογαλλικά σύνορα , έχουν μήκος 2708 χλμ . Έτσι η συνολική ανάπτυξη των ευρωπαϊκών ισπανικών ακτών είναι περίπου 4000 χλμ .
Γενικά οι ακτές της Ισπανίας δεν παρουσιάζουν μεγάλη κατάτμηση , προσφέρουν όμως πολλούς ασφαλείς φυσικούς λιμένες .
Στη Μεσόγειο σχηματίζουν δύο μεγάλους Κόλπους , της Βαλένθια και της Μάλαγας .
Προς δε τον Ατλαντικό εις μεν το νότιο τμήμα είναι ο Κόλπος του Κάδιθ , εις δε το βόρειο τμήμα είναι ο μέγας Βισκαϊκός Κόλπος ή και Γασκωνικός καλούμενος .
Ιδιαίτερο πάντως χαρακτηριστικό της ισπανικής ακτογραφίας αποτελεί το Στενό του Γιβραλτάρ που χωρίζει την ευρωπαϊκή ήπειρο από την αφρικανική .
Επί των ισπανικών ακτών βρίσκονται πολλές σημαντικές πόλεις τόσο για την ιστορία τους όσο και για την οικονομική τους ανάπτυξη .
Η χλωρίδα της Ισπανίας λόγω της ποικιλίας της μορφολογίας του εδάφους αλλά και του κλίματος είναι ποικίλη και διαφέρει όχι μόνο κατά το ύψος αλλά και κατά περιοχές .
Η έλλειψη άφθονου ύδατος στις ορεινές περιοχές καθιστά εκεί την χλωρίδα όχι τόσο πλούσια όσο άλλων Χωρών με ίδιο υψομετρικό και ορεινή έκταση . Έτσι η χλωρίδα της Ισπανίας στα βόρεια διαμερίσματα και ιδίως στα Πυρηναία και στην Καταλωνία είναι όμοια με της κεντρικής Ευρώπης , ενώ των ανατολικών παραλίων περιλαμβάνεται στης Μεσογείου , των δε βορείων ακτών προς τον Ατλαντικό όμοια με της βορείου Ευρώπης .
Η δε χλωρίδα του κεντρικού οροπεδίου μοιάζει πάρα πολύ , όσο κι αν φαίνεται περίεργο , με τις ρωσικές στέπες ! Τέλος το νότιο τμήμα της Ισπανίας περιλαμβάνεται στη χλωρίδα της βορείου Αφρικής όπου και απαντώνται φοίνικες , ζαχαροκάλαμα και πλείστα εσπεριδοειδή .
Τα δάση της Ισπανίας δυστυχώς σήμερα σπανίζουν .
Εκτός των μεγάλων καταστροφών που υπέστησαν στο διάβα της ιστορίας από τις διάφορες στρατιές , που διέσχισαν τη χώρα , ειδικά τον ΙΘ΄ αιώνα , η υλοτομία για τις διάφορες ανάγκες του πληθυσμού ήταν ανεξέλεγκτη , μέχρι αναρχίας .
Αν συνυπολογισθούν και οι τεράστιες πυρκαγιές που έχουν σημειωθεί τα τελευταία χρόνια η εικόνα των ισπανικών δασών φαίνεται αποκαρδιωτική .
Τα κυριότερα είδη δένδρων των δασών της Ισπανίας είναι το πεύκο και η δρυς .
Αντίθετα πλουσιότατη φαίνεται η Χώρα σε βοσκοτόπια που αφθονούν πράγματι , κυρίως , στο κεντρικό οροπέδιο , και στους πρόποδες των Πυρηναίων και Κανταβρικών ορέων .
Η πανίδα της Ισπανίας είναι μείγμα μεσογειακής και βορειαφρικανικής πανίδας με παρουσία ειδών που δεν απαντώνται ή σπανίζουν σε άλλες Ευρωπαϊκές Χώρες , όπως για παράδειγμα είναι το είδος του λαγού , η μαγκούστα , ή η μυγαλή των Πυρηναίων , ο πίθηκος ο άκερκος ή μαγώτος ( Macaca sylvanus ) , ο απειλούμενος με εξαφάνιση ιβηρικός λύγκας , ο ιβηρικός ίβηξ , ο ισπανικός αετός κ.α .
Υπάρχουν επίσης ιδιαίτερα είδη ερπετών , οστράκων , ιχθύων και μεγάλη ποικιλία πεταλούδων ( όπως παρατηρείται και στην νήσο Ρόδο , στην Ελλάδα ) .
Επίσης από τα μεγάλα ζώα που υπάρχουν ξεχωρίζει το μακρύμαλλο είδος των προβάτων με το όνομα « μερινό » καθώς και οι εκλεκτές ποικιλίες αλόγων , βουβαλιών αλλά και σκύλων με το όνομα « σπανιέλ » .
Το κλίμα της Ισπανίας ποικίλει ανάλογα των περιοχών και του ύψους του εδάφους , παρουσιάζοντας έτσι μεγάλες διαφορές μεταξύ των περιφερειακών διαμερισμάτων .
Γενικά είναι εύκρατο και έχει πολλές ομοιότητες εκείνων της Ιταλίας και της Ελλάδος με λιγότερες όμως βροχοπτώσεις αυτών των Χωρών .
Η δε ξηρότητα που παρατηρείται σε διάφορες περιοχές είναι τόσο μεγάλη ώστε να χαρακτηρίζει ένα μεγάλο τμήμα των εδαφών της να μοιάζει με την περιοχή του αφρικάνικού άτλαντος ( όρους ) . Έτσι ενώ στη Μαδρίτη η μέση ετήσια θερμοκρασία είναι +14 °C , η Σεβίλλη παρουσιάζει +20 °C και ενώ στις κορυφές των Κανταβρικών ορέων και Πυρηναίων η βροχή φθάνει τα 1-2 εκατοστά ενώ στο κεντρικό οροπέδιο κυμαίνεται μόλις στα 0,25-0,27 εκ .
Ο συνολικός πληθυσμός του κράτους είναι , σύμφωνα με επίσημη εκτίμηση για το 2020 , 47.351.567 κάτοικοι .
Το προσδόκιμο ζωής στο σύνολο του πληθυσμού , σύμφωνα με εκτιμήσεις του 2019 του Παγκόσμιου Οργανισμού Υγείας ήταν 83,2 χρόνια ( 80,7 χρόνια οι άνδρες και 85,7 οι γυναίκες ) .
Οι Ισπανοί είναι κατά το μεγαλύτερο μέρος τους χριστιανοί Ρωμαιοκαθολικοί , αν και η δύναμη της Εκκλησίας έχει μειωθεί αρκετά τα τελευταία χρόνια .
Η Εκκλησία της Ισπανίας περιλαμβάνει 11 Ιερές Μητροπόλεις και 52 Επισκοπικές θέσεις μετά βοηθών Επισκόπων που ιστορικά υπάγονται στην Αρχιεπισκοπή του Τολέδου , με 20.000 περίπου ιερείς σε ισάριθμους Ναούς εκ των οποίων 66 είναι Καθεδρικοί , 17.200 παρεκκλήσια , 970 περίπου μοναστήρια ανδρών με 17.000 μοναχούς και 3730 γυναικεία μοναστήρια με 50.000 περίπου μοναχές * .
Οι δε Αρχιερείς της Μαδρίτης - Αλκαλά και της Βαρκελώνης υπάγονται ( εξαρτώνται ) απ΄ ευθείας από το Βατικανό .
Σήμερα το Ισπανικό Σύνταγμα ( άρθρο 16 ) παρέχει και προστατεύει πλήρως την ανεξιθρησκία , που είχε ξεκινήσει από το 1868 . Έτσι από τις 29 Δεκεμβρίου 1978 δεν υφίσταται ο όρος « επίσημη θρησκεία » στην Ισπανία .
Από ένα « ρεπόρτο » ( αναφορά ) της Επισκοπικής Συνόδου της Ρωμαιοκαθολικής Εκκλησίας του 1982 αναφέρεται ότι το 82,76 % των παιδιών που γεννήθηκαν το 1981 στην Ισπανία βαπτίσθηκαν κατά το αυτό δόγμα .
Στην έρευνα εκείνη διαφάνηκε επίσης ότι υφίστανται 250.000 άλλοι Χριστιανοί , κυρίως Προτεστάντες .
Επίσης υπάρχουν 110.940 Μάρτυρες του Ιεχωβά και 51.192 Μορμόνοι .
Η πρώτη Συναγωγή από την έξωση των Ιουδαίων το 1492 άνοιξε στη Μαδρίτη στις 2 Οκτωβρίου 1959 .
Ο αριθμός των Ιουδαίων της Ισπανίας υπολογίζεται στις 13.000 . ( * ) Οι αριθμοί ιερέων , μοναστηριών και μοναχών ανάγονται κατά το 1955 .
Πολιτισμικά η Ισπανία χαρακτηρίζεται από την ύπαρξη διάφορων πολιτισμικών παραδόσεων που προέκυψαν λόγω της διαφορετικής ιστορικής εξέλιξης των εδαφών της .
Η Ισπανία είναι κατεξοχήν πολύγλωσσο κράτος , που περιλαμβάνει τέσσερεις ευρέως διαδεδομένες και κανονικοποιημένες γλώσσες ( τα ισπανικά , τα καταλανικά , τα βασκικά και τα γαλικιανά ) και τρεις λοιπές μειοψηφικές γλώσσες ( τα αραγωνικά , τα αρανικά και τα λεονικά ) .
Οι λογοτεχνικές παραδόσεις των τεσσάρων κυρίαρχων γλωσσών συνθέτουν μια πλούσια λογοτεχνική κληρονομιά που εκτείνεται από το μεσαίωνα μέχρι τις μέρες μας . Όσον αφορά τις λοιπές πολιτισμικές εκφράσεις , η Ισπανία διαθέτει μια απέραντη κληρονομιά που περιλαμβάνει σπουδαία μνημεία και έργα τέχνης .
Ως χώρα έχει 44 Μνημεία Παγκόσμιας Κληρονομιάς .
Από αρχιτεκτονικής άποψης ξεχωρίζουν τα μνημεία του αραβικού παρελθόντος όπως η Αλάμπρα ενώ τα μουσεία της φιλοξενούν έργα των σημαντικότερων ζωγράφων του ισπανικού Μπαρόκ όπως τον Ντιέγο Βελάθκεθ και τον Δομήνικο Θεοτοκόπουλο .
Η φολκλορική της παράδοση παρουσιάζει χορούς όπως το φλαμένκο , τη σαρδάνα και τη χότα και κοινωνικές πρακτικές και γιορτές όπως τους castellers , τις falles ή τις γιορτές στην Ανδαλουσία .
Ως αποτέλεσμα είναι μία από τις χώρες που δέχεται το μεγαλύτερο αριθμό τουριστών αλλά και φοιτητών του προγράμματος ανταλλαγής « Εράσμους » .
Η Ισπανία διαθέτει μεγάλη λογοτεχνική παράδοση που περιλαμβάνει τις λογοτεχνίες των τεσσάρων κυρίαρχων γλωσσών της .
Γενικότερα , ο όρος « ισπανική λογοτεχνία » δηλώνει μονάχα τα λογοτεχνικά κείμενα που έχουν γραφτεί στα ισπανικά στη Ισπανία από τον 10ο αιώνα μέχρι σήμερα . Έχει όμως μία δυνατή αλληλεπίδραση με τη Λατινική Αμερική .
Η ισπανική λογοτεχνία έχει πολύ πλούσια παράδοση .
Τα πρώτα δείγματα γραπτής καστιλανικής γλώσσας είναι οι glosas , δηλαδή μικρά καστιλανικά σχόλια που γράφτηκαν σε λατινικά χειρόγράφα του 10ου και του 11ου αιώνα .
Το πρώτο όμως λογοτεχνικό έργο είναι το Άσμα του Ελ Σιντ ( El Cantar de Mio Cid ) , ένα από τα πιο γνωστά Ευρωπαϊκά μεσαιωνικά έπη .
Το έργο εντοπίζεται στον 12ο αιώνα και έχει ως θέμα την ζωή του καστιλιανού ιππότη , Ελ Σιντ .
Τα κλασσικότερα έργα της ισπανικής λογοτεχνίας ανήκουν στην « χρυσή εποχή » της Ισπανίας ( περίπου 1492-1648 ) : Στην λεγόμενη « Ασημένια Εποχή των Ισπανικών Γραμμάτων » ( από το μέσο του 19ου αιώνα έως και την αρχή του Ισπανικού εμφυλίου πολέμου ) αναδεικνύονται οι επόμενοι συγγραφείς : Η καταλανική λογοτεχνία περιγράφει το σύνολο των λογοτεχνικών κειμένων που έχουν γραφτεί στα Καταλανικά , ανεξαρτήτως περιοχής ή κράτους .
Τα πρώτα λογοτεχνικά έργα εντοπίζονται στον 12ο αιώνα , αν και η μεγάλη ακμή και απεξάρτηση από τη συγγενική οξιτανική λογοτεχνία επετεύχθη μόνο με τον Χρυσό Αιώνα των Καταλανικών Γραμμάτων τον 15ο αι .
Μετά από ευρεία παρακμή , τα καταλανικά γράμματα επανήλθαν στη λεγόμενη Καταλανική Αναγέννηση ( Renaixença ) στα μέσα του 19ου αιώνα .
Ο 20ός αιώνας είδε την ανάδειξη σημαντικών λογοτεχνών όπως ο Ζουζέπ Πλα , ο Σαλβαδό Εσπρίου και ο Κιμ Μονζό και τη διεύρυνση , μετά τη δικτατορία του στατηγού Φράνκο , της λογοτεχνικής παραγωγής και ανάγνωσης .
Η γαλικιανική λογοτεχνία άνθησε σε προφορικό κυρίως επίπεδο κατά τη διάρκεια του μεσαίωνα , ως κατεξοχήν γλώσσα των λυρικών ασμάτων των ιβηρικών παλατιών της Λεόν , της Καστίλης και της Πορτογαλίας .