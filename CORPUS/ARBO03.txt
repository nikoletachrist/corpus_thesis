Αναφέρεται στις πρωταρχικές παραδόσεις της Θεάς στις ποίες οι γυναίκες θεωρούνταν δημιουργοί και συσχετίζονταν με την γη .
Το πιάτο μοιάζει να δείχνει σάρκα και πέτρα ταυτόχρονα συμβολίζοντας τη σχέση ανάμεσα στο γυναικείο σώμα και την Μητέρα Γη .
Η Τζούντι Σικάγο αποκαλεί την Αρχέγονη θεά `` Πρωταρχικό Αιδοίο '' , δηλαδή την πρωταρχική πηγή ζωής .
Το τραπεζομάντηλο υποδηλώνει την συνεισφορά των γυναικών στην Προϊστορία .
Η σπείρα γύρω από το πρώτο γράμμα του ονόματος της Αρχέγονης Θεάς συμβολίζει την γυναικεία εφεύρεση των καλαθιών και των αγγείων που φτιάχνονταν με κυκλικές τεχνικές .
Τα δέρματα συμβολίζουν τα πρωτόγονα ενδύματα που έφτιαχναν οι γυναίκες και είναι στολισμένα με κοχύλια που ήταν το αρχαίο σύμβολο της γυναικείας γονιμότητας .
Η γούνα , ένα ευχάριστα απαλό υλικό , σχετίζεται επίσης με την παραγωγή ενδυμάτων που θεωρείται παραδοσιακά γυναικεία εργασία .
Το σερβίτσιο περιλαμβάνει προϊστορικά στοιχεία που σχετίζονται με τους πρώιμους κοινωνικούς ρόλους των γυναικών και υμνεί την Θεά ως πηγή ζωής και προστασίας .
Τα υλικά του τραπεζομάντηλου έγιναν με τεχνικές που πιθανότατα χρησιμοποιούσαν οι γυναίκες στην Παλαιολιθική εποχή .
Οι κοκάλινες βελόνες είναι χειροποίητες από οστά μόσχου και το μαλλί είναι επεξεργασμένο με αδράχτι , ένα από τα αρχαιότερα εργαλεία που εφηύραν οι γυναίκες .
Το σύμβολο της σπείρας κυριαρχεί και σε αυτό το σερβίτσιο και το τραπεζομάντηλο ως σύμβολο της αγγειοπλαστικής και της καλαθοποιίας τα προϊόντα των οποίων χρησιμοποιούνταν στην γεωργία και την κτηνοτροφία .
Ο μουσαμάς αναφέρεται στην πρώιμη υφαντουργία που θεωρείται ότι ήταν άλλη μία γυναικεία εφεύρεση .
Καθώς η γεωργία αποτελεί την αρχή της Νεολιθικής περιόδου και θεωρείται υπεύθυνη για την εξέλιξη του ανθρώπινου πολιτισμού , το συγκεκριμένο σερβίτσιο υποδηλώνει και την συνεισφορά των γυναικών στον σχηματισμό της αρχαίας κοινωνίας .
Πολλές από τις στιλιστικές επιλογές έγιναν με βάση τις εικόνες των πρώιμων θεοτήτων όπως η Αφροδίτη του Βίλλεντορφ .
Τέτοιου είδους αγαλματίδια θεωρείται ότι χρησιμοποιούνταν ως φυλαχτά τόσο από άντρες όσο και από γυναίκες .
Οι διάφορες φιγούρες που είναι κεντημένες στο τραπεζομάντηλο δείχνουν πρώιμες απεικονίσεις του γυναικείου σώματος , ειδώλια που εκθείαζαν τις γυναίκες ως δημιουργούς και τροφούς .
Επίσης το τραπεζομάντηλο κοσμούν κοχύλια και αστερίες που συμβολίζουν την συσχέτιση της θάλασσας με την γυναίκα , την γονιμότητα και θεές όπως η Αφροδίτη .
Η κεντρική αιδοιόσχημη εικόνα του πιάτου περιλαμβάνει κυκλικές μορφές που υπονοούν το γυναικείο στήθος και διάφορα στοιχεία της φύσης που συνδέονται με την γυναικεία γονιμότητα όπως οι σπόροι .
Η Θεά της Μεσοποταμίας Ιστάρ εκπροσωπείται μέσω αρχιτεκτονικών μοτίβων .
Οι γεωμετρικές μορφές του τραπεζομάντηλου είναι αντίγραφα από σχέδια που έχουν βρεθεί στην Βαβυλωνιακή Πύλη της Ιστάρ και το αρχαιότερο ζιγκουράτ της Ουρ που ήταν αφιερωμένο στην σεληνιακή θεότητα Άνου που ήταν ο πατέρας της Ινάννα .
Τα κλιμακωτά σχέδια μιμούνται τις κλιμακωτές βαθμίδες ενός ζιγκουράτ ενώ το κέντημα της αψίδας έχει γίνει με πισωβελονιά ( brick stich ) που συμβολίζει τα τούβλα που καλύπτουν την Πύλη της Ιστάρ .
Το αρχιτεκτονικό μοτίβο συμβολίζει την πρόοδο του πολιτισμού και την σχέση που είχε με την λατρεία της θεάς .
Η πρόοδος οδήγησε σε μια πιο εξελιγμένη μορφή λατρείας της θεάς που αύξησε την ισχύ της Ιστάρ στον αρχαίο κόσμο .
Το τραπεζομάντηλο έχει μαύρη πλεκτή μπορντούρα προς τιμήν της αρχαία τεχνικής του πλεξίματος .
Τα χρώματα περιλαμβάνουν κυρίως αποχρώσεις του χρυσού με πράσινες πινελιές .
Το χρυσό αντιπροσωπεύει το μεγαλείο της καθώς και τα χρώματα της αρχιτεκτονικής της Μεσοποταμίας και του τοπίου της ενώ το πράσινο είναι το ιερό χρώμα της Ιστάρ .
Στο πιάτο απεικονίζεται η θεά ως θηλυκή γενεσιουργός δύναμη με πολλαπλούς μαστούς που συμβολίζουν την φύση της ως ζωοδόχου .
Αυτές οι μορφές επαναλαμβάνονται στο κέντημα γύρω από το αρχικό του ονόματός της .
Επειδή η Ιστάρ θεωρείται μια νεώτερη μορφή της σουμεριανής θεάς Ινάννα , υπάρχουν πολλά κοινά σημεία στους μύθους τους και τις καλλιτεχνικές απεικονίσεις τους .
Συχνά θεωρούνται η ίδια θεότητα και στην λογοτεχνία παρουσιάζονται ως μία οντότητα , η Ιστάρ/Ινάννα ή η Ινάννα/Ιστάρ .
Στο Δείπνο όμως η Σικάγο επέλεξε να τις ξεχωρίσει και η Ινάννα εμφανίζεται στο Δάπεδο της Κληρονομιάς .
Το πιάτο της Κάλι περιλαμβάνει μορφές σπόρων που συμβολίζουν γονιμότητα και υποδηλώνουν την σχέση της θεάς με τους κύκλους της φύσης . τα χρώματα είναι το βαθύ κόκκινο , το μοβ και το καφέ που επαναλαμβάνονται και στις απολήξεις που είναι κεντημένες στο τραπεζομάντηλο καθώς και στο αρχικό του ονόματος της θεάς .
Αυτά τα χρώματα υπενθυμίζουν στον θεατή ότι η θεά πίνει το αίμα των δαιμόνων και ότι η δίψα της είναι ακόρεστη .
Οι κάθετες γραμμές που βρίσκονται στο πιάτο και θυμίζουν ανθρώπινα πλευρά υπενθυμίζουν την ανθρωπομορφική της εικόνα που συνήθως παρουσιάζεται υποσιτισμένη με προεξέχοντα πλευρά .
Οι κυματιστές απολήξεις στο τραπεζομάντηλο φτιάχτηκαν με γυαλιστερό ύφασμα ώστε να δημιουργούν μια ιριδίζουσα μαργαριταρένια αίσθηση που υπονοεί το ξεφτισμένο δέρμα ενός πτώματος , μία άμεση αναφορά στην δύναμη της Κάλι και τον ρόλο της στον θάνατο . οι απολήξεις συμβολίζουν επίσης και τα πολλά χέρια της θεάς .
Στο πίσω μέρος του τραπεζομάντηλου υπάρχουν σχήματα ζιγκ ζακ που θυμίζουν ανοιχτό στόμα με δόντια .
Οι δυνάμεις της Κάλι ως Μεγάλη Καταστροφέας παρουσιάζονται μέσω της αφηρημένης απεικόνισης της οργανικής μορφής χωρίς την χρήση του τρομακτικού στοιχείου .
Το τραπεζομάντηλο είναι διακοσμημένο με υπόλευκα , χρυσά , καφέ και κίτρινα χρώματα .
Το μοτίβο του φιδιού είναι εμφανές στα χρυσά φίδια στο πίσω μέρος του τραπεζομάντηλου και περιπλεγμένο στο γράμμα `` S '' στο μπροστινό μέρος που θυμίζει την Θεά των Όφεων των Κρητών με ένα κυματιστό σχέδιο που θυμίζει την φούστα της θεάς .
Η ούγια του τραπεζομάντηλου αποτελείται από υφαντές λωρίδες παρόμοιες με εκείνες που έχουν βρεθεί σε μινωικά ενδύματα .
Το σχήμα στο πιάτο χρησιμοποιεί την χρωματική παλέτα των αγαλμάτων της Θεάς των Όφεων και περιλαμβάνει τέσσερις κίτρινες προεκτάσεις που ξεπηδούν από ένα κεντρικό σχέδιο που περιέχει ωοειδή σχήματα που αντιπροσωπεύουν την αναγεννητική δύναμη της θεάς .
Η Σοφία εμφανίζεται ως ένα λουλούδι τόσο στο πιάτο της όσο και στο τραπεζομάντηλο .
Σύμφωνα με την Σικάγο η παρουσία της στο τραπέζι αντιπροσωπεύει την πτώση της γυναικείας ισχύος ειδικά στο πεδίο της θρησκείας .
Επίσης συμβολίζει την ιστορική μεταμόρφωση της Σοφίας στην κοινωνία από μία θεά σοφίας και γυναικείας δύναμης σε μία απλά πνευματική εικόνα που παίζει δευτερεύον ρόλο δίπλα στις αντρικές φιγούρες του Χριστιανισμού .
Κάποτε η Σοφία λατρευόταν ως η θηλυκή μορφή του Θεού και ως γενεσιουργός δύναμη του σύμπαντος , αλλά , όπως και πολλές άλλες θέες , η αρχική της ταυτότητα έχει χαθεί ή έχει συγχωνευθεί με άλλες θρησκείες .
Το σερβίτσιο παρουσιάζει μία από τις πολλές ενσαρκώσεις της Σοφίας και τις μεταμορφώσεις της στην λαϊκή κουλτούρα μέσα στους αιώνες .
Αντιπροσωπεύεται στο έργο από ένα λουλούδι με πολύχρωμα πέταλα και λευκό κέντρο που αποτελεί ένα σταθερό κεντρικό σημείο που συμβολίζει την πρωταρχική της φύση ως θέα της σοφίας , την ιδιότητά της ως γενεσιουργός δύναμη του σύμπαντος καθώς και το Πλήρωμα , τον πνευματικό κόσμο του Γνωστικισμού που εμπεριέχει την πληρότητα των δυνάμεων του Θεού από όπου προέρχεται η Σοφία .
Στο τραπεζομάντηλο τα έντονα χρώματα από τα πέταλα ξεθωριάζουν καθώς πλησιάζουν προς το κέντρο συμβολίζοντας την μειούμενη δύναμη των γυναικών που προκλήθηκε με την εξάπλωση του Χριστιανισμού .
Πάνω από τα χρώματα έχει προστεθεί ένα τούλι με σκοπό να μειώσει την ένταση των χρωμάτων συμβολίζοντας το πως η ζωή των γυναικών έγινε πιο ανιαρή και περιορισμένη μετά από την πτώση της θέας στην λαϊκή συνείδηση .
Το πέπλο προέρχεται από το νυφικό της Κάρεν Βαλεντάιν , μίας από τις γυναίκες που εργάστηκαν για την δημιουργία του Δείπνου .
Το πέπλο συμβολίζει τον γάμο και μία ερμηνεία για την χρήση του στο έργο είναι ότι συμβολίζει την ιδιότητα του γάμου να αποτελεί έναν θεσμό που συμβάλει στον περιορισμό της κοινωνικής ισχύος των γυναικών .
Οι Αμαζόνες συμβολίζουν το άτομο αν και τα όνομα συγκεκριμένων αμαζόνων όπως η Ιππολύτη , η Λαμπετώ και η Πενθεσίλεια περιλαμβάνονται στο Δάπεδο της Κληρονομιάς .
Το σερβίτσιο συμβολίζει τις Αμαζόνες ως γυναίκες πολεμίστριες και ως ακόλουθες της θρησκείας της Θεάς .
Τα χρώματα μαύρο , κόκκινο και λευκό χρησιμοποιούνται συνήθως όταν απεικονίζονται καλλιτεχνικά .
Στο πιάτο υπάρχει η εικόνα δύο μαστών που καλύπτονται από χρυσό και ασήμι και αντιπροσωπεύουν τους θώρακες που φορούσαν στην μάχη οι πολεμίστριες .
Το πιάτο δείχνει επίσης έναν διπλό πέλεκυ , ένα λευκό αυγό , μία κόκκινη ημισέληνο και μία μαύρη πέτρα . Όλα αυτά συνδέονται με τις Αμαζόνες .
Οι διπλοί πέλεκεις , εκτός του ότι χρησιμοποιούνταν στην μάχη , αποτελούσαν και στοιχείο της λατρείας της θεάς στην Κρήτη , το κέντρο του μινωικού κόσμου ( 2600 - 1400 π.Χ ) και επίσης χρησιμοποιούνταν παραδοσιακά από τις γυναίκες για το κόψιμο των δέντρων .
Το λευκό αυγό είναι σύμβολο γονιμότητας , η κόκκινη ημισέληνος συνδέεται με την λατρεία της Μητέρας Θεάς και με την σύνδεσή της με την σελήνη ενώ η μαύρη πέτρα είναι η αρχαιότερη ενσάρκωση της θεάς των Σουμέριων . Ένα τρίγωνο που συμβολίζει το ιερό θηλυκό , αποτελεί την βάση του αυγού .
Το δέρμα φιδιού που υπάρχει στο μπροστινό μέρος του τραπεζομάντηλου ήταν κάτι που συνήθιζαν να φοράνε οι Αμαζόνες ενώ τα κορδόνια στα πλαϊνά αναφέρονται στο δέσιμο από τις μπότες ιππασίας που υπάρχουν στον Βωμό του Δία στην Πέργαμο ( ~180 π.Χ. ) .
Το πιάτο της Χατσεψούτ είναι το πρώτο στο Δείπνο που αρχίζει να γίνεται ανάγλυφο και συμβολίζει την εξουσία που είχε στην Αίγυπτο ως ο πιο διάσημος θηλυκός Φαραώ .
Επίσης συμβολίζει την αιγυπτιακή τεχνική σκαλίσματος μορφών επάνω στη πέτρα που ήταν μια δημοφιλής και σημαντική μορφή γλυπτικής κατά την Δυναστική περίοδο με την ποία οι φιγούρες προεξέχουν ελαφρά δημιουργώντας αντιθέσεις και οντότητα .
Το κέντρο του πιάτου σε συμφωνία με αυτή την τεχνική είναι ελαφρά και σχεδόν αδιόρατα υπερυψωμένο .
Σύμφωνα με την Σικάγο αυτό το πιάτο συμβολίζει την μετάβαση από τα επίπεδα πιάτα στα τρισδιάστατα.Οι ομαλές καμπύλες που απεικονίζονται συμβολίζουν τα αιγυπτιακά χτενίσματα , τα διαδήματα , τα φαραωνικά κολάρα και τα μερικά προφίλ που ήταν διαδεδομένα στην αιγυπτιακή τέχνη .
Το τραπεζομάντηλο συμβολίζει την οικονομική ευημερία της Αιγύπτου υπό την ηγεσία της Χατσεψούτ ενώ ιερογλυφικά που εξυμνούν την βασιλεία της Φαραώ είναι κεντημένα πάνω σε λευκό λινό που συμβολίζει το υψηλής ποιότητας ύφασμα που παρήγαγε η Αίγυπτος εκείνη την εποχή .
Η ροζ και πράσινη ούγια του τραπεζομάντηλου αντιγράφει τα γεωμετρικά μοτίβα που βρέθηκαν στον τάφο της Χατσεψούτ .
Τα μπλε-πράσινα σχήματα συμβολίζουν την φαραωνική ισχύ καθώς στην αρχαία Αίγυπτο το χρώμα αυτό συνδεόταν με τους θεούς .
Το αρχικό γράμμα συνδυάζει δύο αιγυπτιακά σύμβολα : το μάτι της δικαιοσύνης και το ζωοδόχο σύμβολο του Φαραώ .
Στο εμπρός μέρος του τραπεζομάντηλου υπάρχει κεντημένη με ιερογλυφικά η φράση `` Αγαθοεργή Θεά , Δίκαιη Φαραώ της Αιγύπτου '' .
Το πιάτο της Ιουδήθ συνδυάζει στοιχεία της Μέσης Ανατολής με σύμβολα θηλυκότητας .
Παραδοσιακά οι Εβραίες γυναίκες χρησιμοποιούσαν τεχνικής κεντήματος από την πατρίδα τους .
Επομένως το τραπεζομάντηλο εμφανίζει στοιχεία από το περίτεχνο κάλυμμα κεφαλής που λέγεται γκαργκούς και παραδοσιακά στολίζει το κεφάλι της νύφης σε ένα γιεμενίτικο γάμο .
Η χρυσή κλωστή , τα κορδόνια και τα νομίσματα συμβολίζουν το μεσανατολίτικο έθιμο της επίδειξης της προίκας της νύφης για να φανεί ο πλούτος της οικογένειάς της και η αξία της ως εμπόρευμα .
Στο κέντρο του τραπεζομάντηλου υπάρχει μια τριγωνική πόρπη σαν αυτές που υπήρχαν στα παραδοσιακά εβραϊκά ενδύματα .
Το τρίγωνο εδώ είναι σύμβολο της δύναμης της Ιουδήθ και της πίστης στο φύλο της .
Στις άκρες , κάθετα υπάρχουν εβραϊκά γράμματα που μιλάνε για την γενναιότητα της Ιουδήθ που έσωσε τον λαό της από τους Ασσύριους και λένε : `` Ιουδήθ , ηρωίδα του λαού της . '' Το όνομα της Ιουδήθ κόβεται από ένα σπαθί που συμβολίζει το όπλο που χρησιμοποίησε για να αποκεφαλίσει τον στρατηγό Ολοφέρνη .
Το πιάτο έχει ένα λουλούδι με φύλλα οι σκιές των οποίων δημιουργούν τρίγωνα .
Η εναλλαγή φωτός και σκοταδιού παραπέμπει στις φωτοσκιάσεις του μπαρόκ πίνακα της Αρτεμισίας Τζεντιλέσκι που απεικονίζει το περιστατικό .
Το σερβίτσιο της Σαπφούς εμπεριέχει στοιχεία από την ελληνική τέχνη και αρχιτεκτονική καθώς και αναφορές σε εκείνη ως `` το άνθος των αρετών '' , μία προσφώνηση που της απέδωσαν σύγχρονοι συγγραφείς .
Το πιάτο περιλαμβάνει μία αφηρημένη μορφή άνθους με μοβ , μπλε και πράσινα άνθη .
Η χρωματική παλέτα παραπέμπει στο Αιγαίο που περιβάλλει το νησί της Λέσβου .
Στο τραπεζομάντηλο υπάρχει κεντημένος ένας δωρικός ναός με υπόβαθρο το μπλε της θάλασσας .
Στην ούγια υπάρχουν κυματιστές γραμμές που παραπέμπουν στα μακριά κυματιστά μαλλιά που έχουν πολλά αγάλματα της κλασικής περιόδου .
Το όνομα της ποιήτριας περιβάλλεται από μία έκρηξη χρωμάτων που συμβολίζει την `` έκρηξη γυναικείας δημιουργικότητας '' .
Το αρχικό γράμμα είναι στολισμένο με μία λύρα , ένα όργανο που συχνά χρησιμοποιούνταν ως συνοδεία για την απαγγελία ποιημάτων .
Το σερβίτσιο της Ασπασίας περιλαμβάνει στοιχεία που εμφανίζονται συχνά στην αρχαία ελληνική τέχνη .
Το πιάτο της δείχνει ένα λουλούδι σε πλήρη άνθιση , που παραπέμπει στην θηλυκότητά της , ζωγραφισμένο με γήινα χρώματα που ήταν κοινά στην τέχνη και την αρχιτεκτονική του 5ου αιώνα μ.Χ . στην Ελλάδα .
Το τραπεζομάντηλο παραπέμπει στα ρούχα και τα κοσμήματα που φορούσαν άντρες και γυναίκες την εποχή της Ασπασίας , ειδικά στο πιο κοινό ένδυμα , τον χιτώνα .