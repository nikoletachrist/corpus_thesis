Κάπως έτσι ήρθε σε επαφή με τη σχολή και αποφάσισε ο μεγαλύτερος γιος του , Χανς Ματίας , να εγγραφεί εκεί τον επόμενο χρόνο .
Ομως , όταν πλησίαζε η ώρα της αναχώρησής του , ο Χανς ήταν τόσο λυπημένος και πιεσμένος που έπρεπε να εγκαταλείψει το σπίτι του , ώστε ο πατέρας του δεν τόλμησε να τον στείλει και αντί για αυτόν αποφάσισε να στείλει τον Νιλς .
Το 1815 ο Νιλς Αμπελ γράφτηκε στην Καθεδρική Σχολή σε ηλικία 13 ετών .
Ο μεγαλύτερος αδελφός του Χανς τον ακολούθησε τον επόμενο χρόνο .
Μοιράζονταν το ίδιο δωμάτιο και πήγαιναν στην ίδια τάξη .
Ο Χανς έπαιρνε καλύτερους βαθμούς από το Νιλς , αλλά όταν ένας νέος καθηγητής μαθηματικών , ο Μπερντ Μίχαελ Χόλμποε , διορίστηκε το 1818 , έδωσε στους μαθητές εργασίες μαθηματικών για το σπίτι , είδε το ταλέντο του Νιλς Χένρικ στα μαθηματικά και τον ενθάρρυνε να τα μελετήσει σε προχωρημένο επίπεδο .
Εκανε ακόμη και ιδιαίτερα μαθήματα στο Νιλς μετά το σχολείο .
Το 1818 ο Σέρεν Αμπελ είχε μια δημόσια θεολογική διαφωνία με το θεολόγο Στένερ Γιόχανες Στένερσεν σχετικά με την κστήχησή του από το 1806 , που έτυχε ευρείας κάλυψης από τον τύπο .
Η αντίδραση του Νιλς στη διαμάχη λέγεται ότι ήταν `` υπερβολική ευγένεια '' .
Την ίδια στιγμή ο Σέρεν παραλίγο να παραπεμφθεί για μομφή , μετά την προσβολή του Κάρστεν Ανκερ , οικοδεσπότη της Νορβηγικής Συντακτικής Συνέλευσης και το Σεπτέμβριο του 1818 επέστρεψε στο Γκγέρσταντ με την πολιτική του καριέρα κατεστραμμένη .
Αρχισε να πίνει υπερβολικά και πέθανε μόλις δύο χρόνια αργότερα , σε ηλικία 48 ετών .
Μετά το θάνατο του πατέρα του ο Νιλς και η οικογένειά του έμειναν άποροι .
Ο Χόλμποε τον υποστήριξε με υποτροφία για να μη διακόψει το σχολείο , αλλά και έπεισε τους φίλους του να δώσουν χρήματα για να μπορέσει ο Νιλς να φοιτήσει στο πανεπιστήμιο .
Πράγματι ο Αμπελ μπήκε στο « Βασιλικό Φρειδερίκειο Πανεπιστήμιο » — το σημερινό Πανεπιστήμιο του Όσλο — το 1821 .
Oταν ο Αμπελ μπήκε στο πανεπιστήμιο ήταν ήδη ο καλύτερος μαθηματικός της Νορβηγίας .
Ο Χόλμποε δεν είχε τίποτα περισσότερο να τον διδάξει και ο Αμπελ είχε μελετήσει όλα τα τελευταία μαθηματικά συγγράμματα στην πανεπιστημιακή βιβλιοθήκη .
Τότε ο Αμπελ άρχισε να εργάζεται πάνω στην επίλυση των πεντωνυμικών εξισώσεων .
Οι μαθηματικοί αναζητούσαν λύση σε αυτό το πρόβλημα επί πάνω από 250 χρόνια .
Το 1821 ο Αμπελ πίστεψε ότι είχε βρει τη λύση .
Οι δύο καθηγητές μαθηματικών της Χριστιανίας , Σέρεν Ράσμουσεν και Κρίστοφερ Χάνστεν , δεν βρήκαν λάθη στους τύπους του Αμπελ και έστειλαν την εργασία στον κορυφαίο μαθηματικό των Βόρειων Χωρών Καρλ Φέρντιναντ Ντέγκεν στην Κοπεγχάγη .
Δεν βρήκε λάθη αλλά ακόμη αμφέβαλλε αν η λύση , που τόσο πολλοί εξέχοντες μαθηματικοί είχαν αναζητήσει επί τόσα χρόνια , μπορούσε πράγματι να είχε βρεθεί από έναν άγνωστο σπουδαστή στη μακρινή Χριστιανία .
Ο Ντέγκεν πρόσεξε όμως το ασυνήθιστα κοφτερό μυαλό του Αμπελ και πίστεψε ότι ένας τόσο ταλαντούχος νέος δεν έπρεπε να σπαταλά τις ικανότητές τους σε ένα τόσο `` στείρο αντικείμενο '' , όπως η εξίσωση πέμπτου βαθμού '' , αλλά μάλλον στις ελλειπτικές συναρτήσεις και στους υπερβατικούς αριθμούς .
Γιατί τότε , έγραψε ο Ντέγκεν , θα `` ανακάλυπτε μαγγελάνειες διαδρομές σε μεγάλα τμήματα ενός τεράστιου αναλυτικού ωκεανού '' .
Ο Ντέγκεν ζήτησε από τον Αμπελ να δώσει ένα αριθμητικό παράδειγμα της μεθόδου του .
Ενώ προσπαθούσε να βρει ένα παράδειγμα ο Αμπελ βρήκε ένα λάθος στα χαρτιά του .
Αυτό τον οδήγησε στην ανακάλυψη το 1823 ότι η λύση μιας πέμπτου ή μεγαλύτερου βαθμού εξίσωσης ήταν αδύνατη .
Ο Αμπελ αποφοίτησε το 1822 .
Οι επιδόσεις του ήταν εξαιρετικά υψηλές στα μαθηματικά αλλά μεσαίες στα άλλα αντικείμενα .
Μετά την αποφοίτησή του καθηγητές του πανεπιστημίου υποστήριξαν τον Αμπελ οικονομικά και ο Καθηγητής Κρίστοφερ Χάνστεν του επέτρεψε να μένει σε ένα δωμάτιο στη σοφίτα του σπιτιού του .
Ο Αμπελ αργότερα θα έβλεπε τον κ.
Χάνσεν ως δεύτερη μητέρα του .
Ενόσω ζούσε εκεί ο Αμπελ βοήθησε το μικρότερο αδελφό του , Πέντερ Αμπελ , για την εισαγωγή του στο πανεπιστήμιο και την αδερφή του για να βρει δουλειά στην πόλη .
Στις αρχές του 1823 ο Αμπελ δημοσίευσε το πρώτο του άρθρο στο `` Magazin for Baturvidenskaberne '' , το πρώτο επιστημονικό περιοδικό της Νορβηγίας , που είχε συνιδρυθεί από τον Καθηγητή Χάνστεν .
Ο Αμπελ δημοσίευσε αρκετά άρθρα , αλλά γρήγορα το περιοδικό συνειδητοποίησε ότι αυτό δεν ήταν υλικό για το μέσο αναγνώστη .
Το 1823ο Αμπελ έγραψε επίσης ένα σύγγραμμα στα γαλλικά .
Ηταν μια `` γενική παρουσίαση της δυνατότητας ολοκλήρωσης όλων των διαφορικών τύπων '' ( Νορβηγικά : en alminnelig Fremstilling af Muligheten at integrere alle mulige Differential-Formler ) .
Απευθύνθηκε για χρήματα στο πανεπιστήμιο για να το εκδώσει .
Ομως το έργο του χάθηκε στη διαδικασία της έκδοσης και δεν βρέθηκε ποτέ .
Στα μέσα του 1823 ο Καθηγητής Ράσμουσεν έδωσε στον Αμπελ ένα δώρο 100 νορβηγικών σπεσιντάλερ για να ταξιδέψει στην Κοπεγχάγη για να επισκεφτεί το Φέρντιναντ Ντέγκεν και άλλους μαθηματικούς εκεί .
Ενώ ήταν στην Κοπεγχάγη ο Αμπελ έκανε κάποια εργασία πάνω στο Τελευταίο θεώρημα του Φερμά .
Ο θείος του Αμπελ , Πέντερ Μάντρουπ Τούξεν , ζούσε στη ναυτική βάση του Κρίστιανχαβν στην Κοπεγχάγη και σε μια χοροεσπερίδα εκεί ο Νιλς Αμπελ συνάντησε την Κρίστινε Κεμπ , μέλλουσα αρραβωνιαστικιά του .
Το 1824 η Κρίστινε μετακόμισε στο Σον της Νορβηγίας για να εργαστεί ως γκουβερνάντα και το ζευγάρι αρραβωνιάστηκε τα Χριστούγεννα .
Μετά την επιστροφή του από την Κοπεγχάγη ο Αμπελ υπέβαλε αίτηση για κυβερνητική υποτροφία για να επισκεφθεί κορυφαίους μαθηματικούς στη Γερμανία και τη Γαλλία , αλλά αντί αυτού του χορηγήθηκαν 200 σπεσιντάλερ ετησίως για δύο χρόνια για να μείνει στη Χριστιανία και να μελετήσει γερμανικά και γαλλικά .
Για τα επόμενα δύο χρόνια του υποσχέθηκαν μια υποτροφία 600 σπεσιντάλερ ετησίως και τότε θα του επιτρεπόταν να ταξιδέψει στο εξωτερικό .
Μελετώντας τις γλώσσες αυτές ο Αμπελ δημοσίευσε το πρώτο του σημαντικό έργο το 1824 , Mémoire sur les équations algébriques où on démontre l'impossibilité de la résolution de l'équation générale du cinquième degré ( `` Υπόμνημα για τις αλγεβρικές εξισώσεις , στο οποίο αποδεικνύεται η αδυναμία επίλυσης της γενικής εξίσωσης πέμπτου βαθμού '' ) , αδυναμία που ο Αμπελ είχε επιτέλους αποδείξει το 1823 ( σήμερα αναφερόμενο ως `` Θεώρημα Αμπελ-Ρουφίνι '' ) .
Ωστόσο αυτή η δημοσίευση ήταν δυσνόητη και δύσκολη , εν μέρει και γιατί αυτοπεριορίστηκε σε έξι μόνο σελίδες για να κάνει οικονομία στην εκτύπωση .
Μία λεπτομερέστερη απόδειξη δημοσιεύθηκε το 1826 στο μαθηματικό περιοδικό Crelle 's Journal .
Tο 1825 ο Αμπελ έγραψε μια προσωπική επιστολή στον Βασιλιά Κάρολο Ιωάννη της Σουηδίας/Νορβηγίας ζητώντας άδεια να ταξιδέψει στο εξωτερικό .
Η άδεια του χορηγήθηκε και το Σεπτέμβριο του 1825 έφυγε από τη Χριστιανία μαζί με τέσσερις φίλους του από το πανεπιστήμιο , που θα ταξίδευαν στο Βερολίνο και τις Άλπεις για σπουδές στη γεωλογία .
Ο Αμπελ σκόπευε να τους ακολουθήσει μέχρι την Κοπεγχάγη και από εκεί να πάει μόνος του στο Γκέτινγκεν .
Οι όροι της υποτροφίας όριζαν να επισκεφθεί τον Γκάους στο Γκέτινγκεν και μετά να συνεχίσει στο Παρίσι .
Ωστόσο όταν έφτασε στην Κοπεγχάγη άλλαξε τα σχέδιά του και ακολούθησε τους φίλους του στο Βερολίνο , σχεδιάζοντας να επισκεφτεί το Γκέτινγκεν και το Παρίσι αργότερα .
Καθ ' οδόν επισκέφτηκε τον αστρονόμο Χάινριχ Κρίστιαν Σούμαχερ στην Αλτόνα , σήμερα συνοικία του Αμβούργου .
Στη συνέχεια πέρασε τέσσερις μήνες στο Βερολίνο , όπου γνωρίστηκε καλά με τον Αουγκουστ Λέοπολντ Κρέλε , που τότε επρόκειτο να εκδώσει το μαθηματικό του περιοδικό Journal für die reine und angewandte Mathematik ..
Το σχέδιο αυτό το ενθάρρυνε ένθερμα ο Αμπελ , που συνέβαλε τα μέγιστα στην επιτυχία του εγχειρήματος και συνεισέφερε σε αυτό επτά άρθρα στον πρώτο του χρόνο .
Από το Βερολίνο ο Αμπελ ακολούθησε τους φίλους του και στις Αλπεις .
Πήγε στη Λειψία και στο Φράιμπεργκ για να επισκεφθεί το γεωλόγο Γκέοργκ Νόιμαν και τον αδελφό του μαθηματικό Αουγκουστ Νόιμαν .
Στο Φράιμπεργκ ο Αμπελ έκανε έρευνες πάνω στη θεωρία των συναρτήσεων , ιδιαίτερα των ελλειπτικών , των υπερελλειπτικών και μιας νέας τάξης , των γνωστών σήμερα ως αμπελιανών συναρτήσεων .
Από το Φράιμπεργκ συνέχισαν στη Δρέσδη , την Πράγα , τη Βιέννη , την Τεργέστη , τη Βενετία , τη Βερόνα , το Μπολτσάνο , το Ίνσμπρουκ , τη Λουκέρνη και τη Βασιλεία .
Τον Ιούλιο του 1826 ο Αμπελ ταξίδεψε μόνος του από τη Βασιλεία στο Παρίσι .
Ο Αμπελ είχε στείλει τα περισσότερα έργα του στο Βερολίνο για να δημοσιευτούν στο Crelle 's Journal , αλλά κράτησε εκείνο που θεωρούσε ως το σημαντικότερο έργο του για τη Γαλλική Ακαδημία Επιστημών , ένα θεώρημα για την πρόσθεση αλγεβρικών διαφορών .
Με τη βοήθεια ενός ζωγράφου , του Γιόχαν Γκέρμπιτς , βρήκε ένα διαμέρισμα στο Παρίσι και συνέχισε την εργασία του πάνω στο θεώρημα .
Την ολοκλήρωσε τον Οκτώβριο του 1826 και την υπέβαλε στην ακαδημία .
Εξετάστηκε από τον Ωγκυστέν-Λουί Κωσύ .
Το έργο του Αμπελ ήταν ελάχιστα γνωστό στο Παρίσι και η σεμνότητά του δεν του επέτρεψε να διαφημίσει την έρευνά του .
Το θεώρημα παραμερίστηκε και ξεχάστηκε μέχρι το θάνατό του .
Τα περιορισμένα οικονομικά του υποχρέωσαν τελικά τον Αμπελ να τερματίσει την περιοδεία του τον Ισνουάριο του 1827 .
Επέστρεψε στο Βερολίνο και του προσφέρθηκε θέση συντάκτη στο Crelle 's Journal αλλά την απέρριψε .
Το Μάιο του 1827 επέστρεψε στη Νορβηγία .
Η περιοδεία του στο εξωτερικό θεωρήθηκε αποτυχία .
Δεν είχε επισκεφτεί τον Γκάους στο Γκέτινγκεν ούτε είχε δημοσιεύσει τίποτα στο Παρίσι .
Ετσι η υποτροφία του δεν ανανεώθηκε και αναγκάστηκε να πάρει ένα δάνειο 200 σπεσιντάλερ από τη Norges Bank , που ποτέ δεν αποπλήρωσε .
Αρχισε επίσης να διδάσκει και συνέχισε να στέλνει τα περισσότερα έργα του στο Crelle 's Journal .
Αλλά στα μέσα του 1828 δημοσίευσε , ανταγωνιζόμενος τον Καρλ Γιακόμπι , μια σημαντική εργασία για τις ελλειπτικές συναρτήσεις στο Astronimische Nachrichten της Αλτονα .
Ενώ βρισκόταν στο Παρίσι ο Αμπελ προσβλήθηκε από φυματίωση .
Τα Χριστούγεννα του 1828 ταξίδεψε με έλκηθρο στο Φρόλαντ για να επισκεφθεί την αρραβωνιαστικιά του και στο ταξίδι αρρώστησε σοβαρά .
Αν και μια προσωρινή βελτίωση επέτρεψε στο ζευγάρι να περάσει μαζί τις γιορτές , πέθανε μετά από λίγο καιρό στις 6 Απριλίου 1829 δύο μόλις μέρες πριν φθάσει μια επιστολή από τον Αουγκουστ Κρέλε .
Ο Κρέλε έψαχνε για μια νέα δουλειά για τον Αμπελ στο Βερολίνο και πραγματικά είχε καταφέρει να τον διορίσει Καθηγητή στο Πανεπιστήμιο του Βερολίνου .
Ο Κρέλε έγραψε στον Αμπελ για να του το πει , αλλά τα καλά νέα έφτασαν πολύ αργά .
Το 1826 ο Άμπελ πήγε στο Παρίσι , όπου έμεινε δέκα μήνες και συνάντησε κορυφαίους Γάλλους μαθηματικούς .
Αλλά ο ίδιος δεν εκτιμήθηκε όσο του άξιζε , καθώς το έργο του ήταν ελάχιστα γνωστό και η μετριοφροσύνη του τον εμπόδιζε να διατυμπανίζει τις έρευνές του .
Οι οικονομικές δυσκολίες , που δεν τον εγκατέλειψαν ποτέ στη ζωή του , τον υποχρέωσαν τελικώς να διακόψει τη διαμονή του στο εξωτερικό και να επιστρέψει στη Νορβηγία , όπου δίδαξε για λίγο στο Βασιλικό Φρειδερίκειο Πανεπιστήμιο .
Ο Άμπελ απέδειξε ότι δεν υπάρχει γενική αλγεβρική λύση για τις ρίζες μιας πεντωνυμικής εξίσωσης , ή οποιασδήποτε γενικά πολυωνυμικής εξίσωσης βαθμού μεγαλύτερου του τέταρτου , όσον αφορά ρητές αλγεβρικές ρίζες .
Για να το κάνει αυτό ανακάλυψε ( ανεξάρτητα από τον Γκαλουά ) ένα κλάδο μαθηματικών γνωστό ως θεωρία ομάδων , που είναι πολύτιμος όχι μόνο σε πολλούς τομείς των μαθηματικών αλλά και για μεγάλο μέρος της φυσικής .
Ο Άμπελ έστειλε ένα έγγραφο σχετικά με τη μη επίλυση της πεντωνυμικής εξίσωσης στον Καρλ Φρίντριχ Γκάους , που απέρριψε χωρίς να του ρίξει μια ματιά αυτό που πίστευε ότι ήταν το άχρηστο έργο ενός ψώνιου .
Στα 16 του ο Άμπελ έδωσε μια αυστηρή απόδειξη του διωνυμικού θεωρήματος , που ισχύει για όλους τους αριθμούς , επεκτείνοντας εκείνο του Όιλερ , που ίσχυε μόνο για τους ρητούς .
Ο Άμπελ έγραψε ένα θεμελιώδες έργο για τη θεωρία των ελλειπτικών ολοκληρωμάτων , που περιείχε τα θεμέλια της θεωρίας των ελλειπτικών συναρτήσεων .
Ταξιδεύοντας προς το Παρίσι , δημοσίευσε μια εργασία που αποδείκνυε τη διπλή περιοδικότητα των ελλειπτικών συναρτήσεων , που ο Αντριάν-Μαρί Λεζάντρ περιέγραψε αργότερα στον Ωγκυστέν-Λουί Κωσύ ως « μνημείο που διαρκεί περισσότερο από το χαλκό » ( δανειζόμενος μια διάσημη πρόταση του Ρωμαίου ποιητή Οράτιου ) .
Η εργασία , ωστόσο , παραπετάχθηκε από τον Κωσύ .
Ευρισκόμενος στο εξωτερικό ο Άμπελ είχε στείλει το μεγαλύτερο μέρος του έργου του στο Βερολίνο για να δημοσιευτεί στο Crelle 's Journal , αλλά είχε κρατήσει αυτό που θεωρούσε ως το σημαντικότερο έργο του για τη Γαλλική Ακαδημία Επιστημών , ένα θεώρημα για την πρόσθεση των αλγεβρικών διαφορών .
Το θεώρημα παραμερίστηκε και ξεχάστηκε μέχρι το θάνατό του .
Οντας στο Φράιμπεργκ ο Άμπελ έκανε έρευνα για τη θεωρία των συναρτήσεων , ιδιαίτερα των ελλειπτικών , των υπερελλειπτικών και μιας νέας τάξης που τώρα είναι γνωστή ως αβελιανές συναρτήσεις .
Το 1823 ο Άμπελ έγραψε μια εργασία με τίτλο `` γενική αναπαράσταση της δυνατότητας ενσωμάτωσης όλων των διαφορικών τύπων '' ( Νορβηγικά : en alminnelig Fremstilling af Muligheten at integrere alle mulige Differential-Formler ) .
Ζήτησε χρήματα στο πανεπιστήμιο για να το δημοσιεύσει , ωστόσο , το έργο χάθηκε στη διαδικασία και δεν ξαναβρέθηκε ποτέ .
Ο Άμπελ δήλωσε για το συγγραφικό ύφος του Καρλ Φρίντριχ Γκάους , `` Είναι σαν την αλεπού , που σβήνει τα ίχνη της στην άμμο με την ουρά της . '' Ο Γκάους του απάντησε λέγοντας : « Κανένας αρχιτέκτονας που σέβεται τον εαυτό του δεν αφήνει τη σκαλωσιά στη θέση της μετά την ολοκλήρωση του κτιρίου του. » Υπό την καθοδήγηση του Άμπελ άρχισαν να διασαφηνίζονται οι επικρατούσες ασάφειες της ανάλυσης , εισήχθησαν νέα πεδία και η μελέτη των συναρτήσεων προχώρησε τόσο ώστε να εφοδιάσει τους μαθηματικούς με πολλά εργαλεία για την εξέλιξή τους .
Τα έργα του , το μεγαλύτερο μέρος των οποίων αρχικά δημοσιεύθηκε στο Crelle 's Journal , εκδόθηκαν από τον Μπερντ Μίχαελ Χόλμποε και δημοσιεύθηκαν το 1839 από τη Νορβηγική κυβέρνηση και σε μια πληρέστερη έκδοση από τους Λούντβιγκ Σύλοβ και Σόφους Λι το 1881 .