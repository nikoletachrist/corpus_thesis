Το Αγγλικό Λεξικό της Οξφόρδης δίνει την ετυμολογία της λέξης tattoo σαν « Στον 18ο αι . tattaow , tattow .
Στα νησιά της Πολυνησίας ( Ταϊτή , Σαμόα , Τόνγκα , κλπ ) tatau .
Στους Νήσους Μαρκέζα , Tatu. » .
Πριν την εισαγωγή της Πολυνησιακής λέξης στο λεξιλόγιο , η πρακτική του τατουάζ περιγραφόταν στη Δύση ως τσιμπήματα , ζωγραφική ή χρώση .
Οι ναυτικοί κατά τη διάρκεια των ταξιδιών τους λάνσαραν αργότερα , τόσο τη λέξη όσο την επαναφορά της ιδέας του τατουάζ στην Ευρώπη .
Δεν θα πρέπει να γίνεται σύγχυση με την προέλευση της λέξης που αφορά το στρατιωτικό εμβατήριο- δείτε επίσης στρατιωτικό τατουάζ .
Σε αυτήν την περίπτωση , η Αγγλική λέξη τατουάζ προέρχεται από την Ολλανδική λέξη taptoe ( Αγγλικό Λεξικό της Οξφόρδης ) .
Η πρώτη γραπτή αναφορά στη λέξη tattoo ( ή tatau ) , εμφανίζεται στο ημερολόγιο του Τζόζεφ Μπανκς ( 24 Φεβρουαρίου 1743 - 19 Ιουνίου 1820 ) , του φυσιοδίφη στο πλοίο HMS Endeavour του εξερευνητή Κουκ : « Τώρα θα κάνω αναφορά στον ανεξίτηλο τρόπο που σημαδεύουν τον εαυτό τους , ο καθένας τους σημαδεύεται τόσο ανάλογα από το χιούμορ του ή τη διάθεσή του » .
Η λέξη « tattoo » εισήχθη στην Ευρώπη από τον εξερευνητή Τζέιμς Κουκ , όταν επέστρεψε το 1769 από το πρώτο του ταξίδι στην Αϊτή και τη Νέα Ζηλανδία .
Στη αφήγησή του για το ταξίδι , αναφέρεται σε μια δραστηριότητα που ονομάζεται « tattaw » .
Πρότερα αυτού περιγραφόταν σαν σημάδεμα , ζωγραφική , ή χρώση .
Οι θαυμαστές του τατουάζ μπορεί να αναφέρονται στα τατουάζ ως « μελάνι » , « κομμάτια » , « τέχνη του δέρματος » « τέχνη του τατουάζ » , « τατς » , ή « δουλειά » , ενώ οι δημιουργοί ως « καλλιτέχνες του τατουάζ » , « τατούερς » , ή « τατούιστς » και τα μέρη όπου εργάζονται ως « καταστήματα τατουάζ » , « στούντιο τατουάζ » ή « αίθουσες τατουάζ » .
Οι γκαλερί τέχνης του εκφράζουν την κυρίαρχη τάση της εποχής διοργανώνουν εκθέσεις τόσο για συμβατικά όσο και για προσαρμοσμένα σχέδια τατουάζ , όπως η Μπιγιόντ Σκιν του Μουσείου του Κρόιντον .
Σχέδια τατουάζ με πνευματικά δικαιώματα τα οποία παράγονται μαζικά και στέλνονται σε καλλιτέχνες τατουάζ είναι γνωστά σαν « φλας » , ένα αξιοσημείωτο παράδειγμα του βιομηχανικού σχεδίου .
Οι σελίδες με τα σχέδια φλας είναι αναρτημένες σε εμφανή μέρη πλήθους αιθουσών τατουάζ για να παρέχουν τόσο έμπνευση όσο και έτοιμα τατουάζ για τους πελάτες .
Η Ιαπωνική λέξη Ιρεζούμι ( 入れ墨 ) σημαίνει « εισαγωγή του μελανιού » και μπορεί να αναφέρεται στα τατουάζ που προκύπτουν με τη χρήση tebori , με την παραδοσιακή Ιαπωνική μέθοδο με τα χέρια , με την Δυτικού-τύπου μηχανή , ή εν πάση περιπτώσει , με οποιαδήποτε μέθοδο τατουάζ που χρησιμοποιείται για την εισαγωγή του μελανιού .
Η πιο συνηθισμένη ορολογία που χρησιμοποιείται για τα παραδοσιακά Ιαπωνικά τατουάζ είναι η Χοριμόνο ( 彫り物 , 彫物 ) .
Οι Ιάπωνες μπορεί να χρησιμοποιήσουν τον όρο « τατουάζ » αναφερόμενοι σε μη-Ιαπωνικού τύπου τρόπου τατουάζ .
Ο ανθρωπολόγος Χένρυ Λινγκ Ροθ στα 1900 περιέγραψε τέσσερις μεθόδους σημαδέματος του δέρματος και πρότεινε να διακρίνονται σύμφωνα με τα ονόματα « tatu » , « Tā moko » , « cicatrix » και « keloid » .
Η Αμερικανική Ακαδημία Δερματολογίας διακρίνει πέντε τύπους τατουάζ : Σύμφωνα με τον Τζωρτζ Όργουελ , οι ανθρακωρύχοι μπορούσαν να αναπτύξουν χαρακτηριστικά τατουάζ που οφείλονταν στην σκόνη του κάρβουνου που εισχωρούσε στις πληγές τους .
Αυτό επίσης μπορεί να συμβεί με ουσίες όπως το μπαρούτι .
Παρόμοια , ένα τραυματικό τατουάζ προκύπτει όταν μια ουσία όπως η άσφαλτος τρίβεται μέσα σε μια πληγή που είναι αποτέλεσμα κάποιου είδους ατυχήματος ή τραυματισμού .
Αυτές οι ουσίες είναι εξαιρετικά δύσκολο να αφαιρεθούν καθώς έχουν την τάση να απλώνονται σε αρκετές στρώσεις του δέρματος κάνοντας , ανάλογα με την περιοχή , αναπόφευκτη τη δημιουργία ουλών ή μόνιμου αποχρωματισμού .
Το τατουάζ αμαλγάματος είναι όταν σωματίδια οδοντιατρικού αμαλγάματος εμφυτεύονται στους μαλακούς ιστούς τους στόματος , συνήθως στα ούλα , κατά τη διάρκεια τοποθέτησης ή αφαίρεσης σφραγίσματος . Άλλο παράδειγμα δημιουργίας τραυματικών τατουάζ είναι το αποτέλεσμα ενός σκόπιμου ή τυχαίου τραυματισμού με ένα μολύβι ή στυλό , αφήνοντας γραφίτη ή μελάνι κάτω από το δέρμα .
Πολλά τατουάζ χρησιμεύουν σαν τελετουργίες , σαν σύμβολα που υποδηλώνουν τη θέση και την ιεραρχία , σαν σύμβολα θρησκευτικής και πνευματικής αφοσίωσης , σαν διακοσμητικά στοιχεία που υποδουλώνουν τη γενναιότητα , σαν σεξουαλικά θέλγητρα και σύμβολα γονιμότητας , σαν διακηρύξεις αγάπης , σαν τιμωρίες , σαν φυλαχτά , σαν προστασία και σαν σύμβολα των περιθωριακών , των σκλάβων και των κατάδικων .
Ο συμβολισμός και ο αντίκτυπος των τατουάζ ποικίλλει ανάλογα τα διαφορετικά μέρη και κουλτούρες .
Τα τατουάζ μπορεί να υποδεικνύουν το πως νιώθει το άτομο για ένα συγγενικό του πρόσωπο ( συνήθως την μητέρα/τον πατέρα ή την κόρη/τον γιο ) , ή σχετικά με ένα μη συγγενικό του πρόσωπο .
Σήμερα , οι άνθρωποι επιλέγουν να κάνουν τατουάζ για καλλιτεχνικούς , αισθητικούς , συναισθηματικούς/αναμνηστικούς , θρησκευτικούς και μαγικούς λόγους και για να συμβολίσουν είτε ότι είναι μέλη , είτε την ταυτοποίησή τους σε συγκεκριμένες ομάδες , συμπεριλαμβανομένου των εγκληματικών οργανώσεων ( δείτε τατουάζ εγκληματιών ) είτε μιας συγκεκριμένης ομάδας που υποδηλώνει την εθνικότητα ή τη σχέση με ομάδες που αφορούν στη κοινωνική δομή .
Ορισμένοι Μαορί μέχρι και σήμερα επιλέγουν να έχουν πολύπλοκα τατουάζ moko στο πρόσωπό τους .
Στην Καμπότζη , στο Λάος και την Ταϊλάνδη τα τατουάζ γιάντρα χρησιμεύουν για την προστασία από το κακό και για να φέρουν καλή τύχη .
Τα Βιβλικά τατουάζ στην δυτική κουλτούρα είναι ακόμα πολύ δημοφιλή .
Πλήθος κόσμου κατά βάση Χριστιανοί έχουν έναν ψαλμό ή στίχο από την Βίβλο σε τατουάζ στο σώμα τους αν και ορισμένοι άνθρωποι έχουν τατουάζ που έχουν σχέση με τη Βίβλο ακόμα και αν δεν είναι Χριστιανοί .
Δημοφιλείς στίχοι είναι οι , κατά Ιωάννην 3:16 , προς Φιλιππησίους 4:13 και Ψαλμοί 23 .
Στις Φιλιππίνες συγκεκριμένες φυλές έχουν την πεποίθηση πως τα τατουάζ έχουν μαγικές ιδιότητες και προστατεύουν όποιον τα έχει .
Τα περισσότερα τατουάζ στις Φιλιππίνες είναι σχετικά με τα επιτεύγματα της ζωής ή της θέσης στη φυλή αυτού που τα έχει .
Εκτενή διακοσμητικά τατουάζ είναι συνηθισμένα ανάμεσα στα μέλη παραδοσιακών freak show και σε καλλιτέχνες του θεάματος που ακολουθούν την παράδοσή τους .
Επίσης , υπάρχουν άνθρωποι που έχουν κάνει τατουάζ παρά τη θέλησή τους . Ένα πασίγνωστο παράδειγμα είναι το σύστημα αναγνώρισης των κρατούμενων των στρατοπέδων συγκέντρωσης των Ναζί κατά τη διάρκεια του Ολοκαυτώματος .
Οι Ναζί υιοθέτησαν αυτήν την πρακτική του σημαδέματος στο στρατόπεδο Άουσβιτς το 1941 ώστε να ταυτοποιούν τα πτώματα των καταγεγραμμένων κρατούμενων στα στρατόπεδα συγκέντρωσης .
Κατά τη καταγραφή , χάραζαν το περίγραμμα των ψηφίων του αύξοντα αριθμού καταγραφής , στους βραχίονες των κρατουμένων .
Τα τατουάζ έχουν επίσης χρησιμοποιηθεί σαν μέθοδος ταυτοποίησης με άλλους τρόπους . Ήδη από την εποχή της Δυναστείας του Ζου , οι Κινεζικές Αρχές θα χρησιμοποιήσουν τα τατουάζ προσώπου ως μέσο τιμωρίας για συγκεκριμένα εγκλήματα ή για να μαρκάρουν φυλακισμένους ή σκλάβους .
Κατά τη διάρκεια της Ρωμαϊκής Αυτοκρατορίας , οι Ρωμαίοι στρατιώτες ήταν υποχρεωμένοι από τον Νόμο να έχουν αναγνωριστικά τατουάζ στα χέρια τους προκειμένου να κάνουν δύσκολη τη λιποταξία τους .
Οι μονομάχοι και οι σκλάβοι έκαναν για παρόμοιους λόγους τατουάζ : σκλάβοι που εξάγονταν σημαδεύονταν με τις λέξεις « πληρωμένος φόρος » και ήταν συνηθισμένη τακτική να τους γίνονται τατουάζ στο μέτωπο με την φράση « Σταματήστε με είμαι φυγάς » .
Λόγω των Βιβλικών αναφορών που ήταν αντίθετες στη συγκεκριμένη τακτική , ο Αυτοκράτορας Κωνσταντίνος Α΄ απαγόρευσε το τατουάζ προσώπου γύρω στο 330 μ.Χ . και η Δεύτερη Σύνοδος της Νίκαιας απαγόρευσε το 787 μ.Χ . οποιαδήποτε σημάδευση του σώματος ως πρακτική που ακολουθούσαν οι Παγανιστές .
Κατά την περίοδο της πρώιμης επαφής μεταξύ των Μαορί και των Ευρωπαίων , οι Μαορί κυνηγούσαν και αποκεφάλιζαν ο ένας τον άλλον για τα τατουάζ moko τους , τα οποία αντάλλασσαν με ευρωπαϊκά αντικείμενα όπως τα τσεκούρια και τα πυροβόλα όπλα .
Τα moko τατουάζ ήταν σχέδια προσώπου που έκαναν και οι γυναίκες και οι άντρες για να δηλώσουν την καταγωγή τους , την κοινωνική τους θέση και την κατάστασή τους μέσα στη φυλή .
Η τέχνη του τατουάζ εκλαμβανόταν σαν ένα ιερό σημάδι ταυτοποίησης ανάμεσα στους Μαορί και ακόμα , θεωρείτο σαν το μέσο για να αποθηκεύσει κάποιος το τάπου ( tapu ) του ή το πνεύμα του στην μετά θάνατον ζωή .
Μερικές φορές τα τατουάζ χρησιμοποιούνται από τους ιατροδικαστές για να τους βοηθήσουν στην ταυτοποίηση καμμένων , σε προχωρημένη σήψη ή ακρωτηριασμένων πτωμάτων .
Καθώς η χρωστική των τατουάζ βρίσκεται εγκλωβισμένη βαθιά στο δέρμα , τα τατουάζ είναι δύσκολο να καταστραφούν ακόμα και αν το δέρμα καεί .
Τατουάζ γίνονται και σε ζώα , αν και σπάνια για διακοσμητικούς λόγους .
Τα κατοικίδια , τα ζώα επιδείξεων , τα καθαρόαιμα άλογα και τα κτηνοτροφικά ζώα μερικές φορές σημαδεύονται με σημάδια ταυτότητας και άλλα .
Η τεχνική του μαρκαρίσματος χρησιμοποιείται για παρόμοιους λόγους και συνήθως γίνεται χωρίς τη χρήση αναισθησίας , μα διαφέρει από την τεχνική του τατουάζ καθώς κατά την διαδικασία δεν χρησιμοποιείται μελάνι ή βαφή .
Τα κατοικίδια , σκύλοι και γάτες , μερικές φορές σημαδεύονται με ένα σειριακό αριθμό τατουάζ ( συνήθως στο αυτί , ή στο εσωτερικό του μηρού ) μέσω του οποίου οι ιδιοκτήτες τους μπορούν να τα αναγνωρίσουν , αν και η χρήση ενός μικροτσίπ είναι η περισσότερο αυξανόμενη δημοφιλής επιλογή .
Η βιομηχανία της αισθητικής χειρουργικής συνεχίζει να βλέπει την ύπαρξη μιας ολοένα αυξανόμενης τάσης για θεραπείες τόσο με χειρουργικό τρόπο όσο και με μη επεμβατικό τρόπο ( Gimlin 2002 , Sullivan 2001 ) . Όταν το τατουάζ χρησιμοποιείται για αισθητικούς λόγους , συμπεριλαμβάνει το μόνιμο μακιγιάζ και την κάλυψη ή εξουδετέρωση δυσχρωμιών του δέρματος .
Λέγεται μόνιμο τατουάζ όταν το τατουάζ χρησιμοποιείται για να ενισχύσει είτε τα φρύδια , είτε τα χείλη ( το περίγραμμα και/ή το γέμισμα ) , είτε τα μάτια ( το περίγραμμα ) , είτε ακόμα τις κρεατοελιές , συνήθως με φυσικές αποχρώσεις καθώς ο σχεδιασμός προορίζεται να μοιάζει με μακιγιάζ .
Μια αυξανόμενη τάση στις Ηνωμένες Πολιτείες και την Μεγάλη Βρετανία είναι να γίνονται καλλιτεχνικά τατουάζ θηλών πάνω από τις χειρουργικές ουλές των μαστεκτομών . « Όλο και περισσότερες γυναίκες επιλέγουν να μην κάνουν αποκατάσταση στο στήθος τους μετά την μαστεκτομή αλλά να κάνουν τατουάζ πάνω στον ουλώδη ιστό ...
Το τατουάζ μαστεκτομής θα γίνει μια ακόμα επιλογή για τις πρώην καρκινοπαθείς ασθενείς και μια συνειδητή επιλογή για τα άτομα ώστε να ανακτήσουν τον έλεγχο πάνω στα σώματά τους μετά τον καρκίνο και να αποδείξουν μια και καλή ότι ο καρκίνος του μαστού δεν αφορά μόνο μια ροζ κορδέλα. » Παρόλα αυτά , το τατουάζ θηλών σε στήθη που έχουν αποκατασταθεί εξακολουθεί να έχει μεγάλη ζήτηση .
Τα λειτουργικά τατουάζ χρησιμοποιούνται πρωτίστως για έναν άλλο σκοπό πέραν της αισθητικής .
Μια τέτοια χρήση είναι το τατουάζ σε ασθενείς με Αλτσχάιμερ με τα ονόματά τους , ώστε η αναγνώρισή τους να είναι εύκολη σε περίπτωση εξαφάνισής τους .
Τα ιατρικά τατουάζ χρησιμοποιούνται για να εξασφαλίσουν τη σωστή τοποθέτηση των εργαλείων κατά την επαναλαμβανόμενη εφαρμογή της ακτινοθεραπείας και της θηλαίας άλω σε ορισμένες μορφές αποκατάστασης του μαστού .
Τα τατουάζ έχουν επίσης χρησιμοποιηθεί για να μεταφέρουν ιατρικές πληροφορίες σχετικά με το ασθενή ( π.χ. , την ομάδα αίματος , την ιατρική του κατάσταση , κ.λπ. ) .
Επιπλέον , τατουάζ σε χρωματικούς τόνους του δέρματος χρησιμοποιούνται για την κάλυψη της λεύκης , μιας διαταραχής στη χρώση του δέρματος .
Τα τατουάζ ομάδας αίματος των SS ( Γερμανικά : Blutgruppentätowierung ) τα έκαναν τα μέλη των Waffen-SS της Ναζιστικής Γερμανίας κατά την διάρκεια του Β ' Παγκοσμίου Πολέμου για να ταυτοποιείται ο τύπος του αίματος τους .
Μετά τον πόλεμο , το τατουάζ υπήρξε η πρώτη ένδειξη , αν όχι η τέλεια απόδειξη ότι κάποιος υπήρξε μέλος των Waffen-SS , κάτι που είχε σαν αποτέλεσμα την πιθανή σύλληψη και ποινική δίωξή του .
Αυτό οδήγησε ορισμένα πρώην μέλη των Waffen-SS να αυτοπυροβολούνται στο χέρι με σκοπό να αφαιρέσουν το τατουάζ αφήνοντάς τους με ουλές όπως είναι αυτές που προκύπτουν ύστερα από τον εμβολιασμό της ευλογιάς , καθιστώντας την αφαίρεση λιγότερο προφανή .
Πιθανώς τα τατουάζ επίσης χρησιμοποιήθηκαν στην αρχαία ιατρική σαν μέρος της θεραπείας του ασθενή .
Το 1898 , ο γιατρός Ντάνιελ Φουγκέτ , έγραψε ένα άρθρο σχετικά με τα « ιατρικά τατουάζ » που γίνονταν στην Αρχαία Αίγυπτο , στο οποίο περιγράφει τα σημάδια από τατουάζ που βρέθηκαν στις γυναικείες μούμιες που ανακαλύφθηκαν στην περιοχή Ντέιρ ελ-Μπαχάρι .
Υπέθεσε πως τα τατουάζ και άλλα σημάδια που παρατηρήθηκαν στα σώματα μπορεί να είχαν φαρμακευτικό ή θεραπευτικό σκοπό . « Η εξέταση αυτών των ουλών , ορισμένων λευκών , άλλων μπλε , δεν αφήνουν καμία αμφιβολία ότι δεν είναι , κατ ' ουσία , διακοσμητικό στοιχείο , αλλά μια καθιερωμένη θεραπεία για την πάθηση της πυέλου , πιθανότατα της χρόνιας πυελικής περιτονίτιδας. » Διατηρημένα τατουάζ σε αρχαία μουμιοποιημμένα ανθρώπινα σώματα αποκαλύπτουν ότι η τεχνική του τατουάζ εξασκούνταν σε όλο τον κόσμο για πολλούς αιώνες .
Οι Αινού , ιθαγενείς της Ιαπωνίας , παραδοσιακά είχαν τατουάζ προσώπου , όπως και οι Αυστροασιάτες .
Σήμερα , κάποιος μπορεί να βρει φυλές με τατουάζ προσώπου όπως τους Αταγιάλ ( Atayal ) , τους Σιντίκ ( Seediq ) , τους Τρουκού ( Truku ) και τους Σαΐσιγιατ ( Saisiyat ) στην Ταϊβάν , τους Βέρβερους της Ταμάζγκα ( Tamazgha , Νότια Αφρική ) , τους Γιορούμπα , τους Φουλάνι ( Fulani ) και Χαούσα ( Hausa ) της Νιγηρίας και τους Μαορί της Νέας Ζηλανδίας .
Η χρήση τατουάζ ήταν συνηθισμένη τακτική ανάμεσα σε ορισμένα εθνικά φύλα στην Νότια Κίνα , στην Πολυνησία , στην Αφρική , στο Βόρνεο , στην Καμπότζη , στην Ευρώπη , στην Ιαπωνία , στα Νησιά Μενταβάι Ρίτζενσι ( Mentawai Islands Regency ) , στην Μεσοαμερική , στην Νέα Ζηλανδία , στην Βόρεια Αμερική και στην Νότια Αμερική , στις Φιλιππίνες , στην Εποχή του Σιδήρου στην Βρετανία και στην Ταϊβάν .
Είναι μύθος πως η σύγχρονη αναβίωση του τατουάζ προέρχεται από τα τρία ταξίδια του καπετάνιου Τζέιμς Κουκ στον Νότιο Ειρηνικό στα τέλη του 1700 .
Βεβαίως , τα ταξίδια του Κούκ και η διάδοση των κειμένων και των εικόνων τους έφερε μεγαλύτερη ευαισθητοποίηση σχετικά με τα τατουάζ ( και όπως αναφέρθηκε πιο πάνω , εισήγαγε τη λέξη « tattow » στις δυτικές γλώσσες ) , όμως οι Ευρωπαίοι είχαν τατουάζ καθόλη την διάρκεια της ιστορίας τους .