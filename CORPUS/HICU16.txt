Ψαλμοί , Παροιμίες ) , και την ανάσταση των νεκρών .
Ο Ιώσηπος ( 37 – περ . 100 μ.Χ . ) , ένας Φαρισαίος , εκτιμούσε το συνολικό πληθυσμό των Φαρισαίων πριν την πτώση του Δεύτερου Ναού στις περίπου 6.000 .
Ο Ιώσηπος ισχυριζόταν ότι οι Φαρισαίοι είχαν την πλήρη υποστήριξη και καλή θέληση των κοινών ανθρώπων , προφανώς σε αντίθεση με τους πιο ελιτιστικούς Σαδδουκαίους , οι οποίοι αποτελούσαν την ανώτερη τάξη .
Οι Φαρισαίοι επικαλούνταν την Μωσαϊκή αυθεντία για τις ερμηνείες τους των Εβραϊκών Νόμων , ενώ οι Σαδδουκαίοι αντιπροσώπευαν το κύρος των ιερατικών προνομίων και δικαιωμάτων που είχαν εγκαθιδρυθεί από την εποχή του Σολομόντα , όταν ο Σαδώκ , ο πρόγονός τους , τοποθετήθηκε Αρχιερέας του Ισραήλ .
Στα γραπτά του Ιώσηπου η φράση `` κοινοί άνθρωποι '' υπονοεί ότι η περισσότεροι Εβραίοι ήταν `` απλά Εβραίοι '' , διαχωρίζοντάς τους από τις ιερατικές ομάδες . Έξω από την Εβραϊκή ιστορία και λογοτεχνία η προσοχή στους Φαρισαίους υπάρχει από αναφορές στην Καινή Διαθήκη από τις διενέξεις τους με τον Ιωάννη τον Πρόδρομο και τον Ιησού .
Υπάρχουν ακόμα πολλές αναφορές στην Καινή Διαθήκη για τον Απόστολο Παύλο ως Φαρισαίο .
Οι σχέσεις όμως μεταξύ του Πρώιμου Χριστιανισμού και των Φαρισαίων δεν ήταν πάντα εχθρική : π.χ . ο Γαμαλιήλ μνημονεύεται συχνά σαν Φαρισαίος ηγέτης που ήταν συμπαθών προς τους Χριστιανούς .
Η αρχαία ελληνική λέξη Φαρισαῖος προέρχεται από την αραμαϊκή Pərīšā ( περίσα , פְּרִישָׁא ) , πληθυντικός Pərīšayyā ( περίσαγια , פְּרִישַׁיָּא ) , που σημαίνει `` διαχωρίζω '' , και την εβραϊκή pārûš ( πάρους , פָּרוּשׁ ) , πληθυντικός pārûš ( περουσέιμ , פְּרוּשִׁים ) , η απλή μορφή της παθητικής μετοχής του ρήματος pāraš ( πάρας , פָּרַשׁ ) .
Η πρώτη ιστορική αναφορά των Φαρισαίων και των πιστεύω τους έρχεται από τα ευαγγέλια και της Πράξεις των Αποστόλων , στα οποία περιγράφεται η λεπτομερής προσκόλληση τους στην ερμηνεία τους της Τορά , όπως και οι εσχατολογικές τους απόψεις .
Μια μετέπειτα αναφορά στους Φαρισαίους έρχεται από τον Εβραίο-Ρωμαίο ιστορικό Ιώσηπο ( 37–100 μ.Χ . ) σε μια περιγραφή του για τις `` τέσσερεις σχολές σκέψεις '' , ή `` τέσσερεις σέχτες '' , στις οποίες διαχώρισε τους Εβραίους τον 1ο αιώνα μ.Χ . ( οι άλλες ήταν οι Εσσαίοι , οι οποίοι ήταν γενικά απολιτικοί και μπορεί να αναδείχτηκαν ως διαφωνούντες ιερείς που απέρριπταν τους διορισμένους από τους Σελευκίδες ή τους Ασμοναίους αρχιερείς , οι Σαδδουκαίοι , οι κύριοι ανταγωνιστές των Φαρισαίων , και η `` τέταρτη φιλοσοφία '' ) .
Εκεί την περίοδο αναδείχτηκαν και άλλες σέχτες , όπως οι πρώτοι Χριστιανοί στην Ιερουσαλήμ , και οι Θεραπευτές στην Αίγυπτο .
Το Β΄ Μακκαβαίων , ένα δευτεροκανονικό Βιβλίο της Βίβλου , επικεντρώνεται στην εβραϊκή εξέγερση εναντίον του βασιλιά των Σελευκιδών Αντίοχου Δ΄ και ολοκληρώνεται με την ήττα του στρατηγού του , Νικάνωρα , το 161 μ.Χ . από τον Ιούδα τον Μακκαβαίο , τον ήρωα του έργου .
Πιθανόν έχει γραφεί από Φαρισαίο , ή συμπαθών των Φαρισαίων , καθώς περιλαμβάνει πολλές θεολογικές καινοτομίες : εξευμενιστικές προσευχές για τους νεκρούς , Ημέρα της κρίσης , παρέμβαση των Αγίων , και την αξία των Μαρτύρων .
Ο ραβίνος Γεουντά Ανασί ( Ιούδας ο Πρίγκιπας ) ανασκεύασε το Μισνά , μια επίσημη θεσμοθετημένη κωδικοποίηση των Φαρισαϊκών ερμηνειών , γύρω στο 200 μ.Χ .
Οι περισσότεροι από τους θεσμούς που αναφέρονται στο Μισνά επιβίωσαν μετά την καταστροφή του Ναού το 70 μ.Χ. , και έτσι αυτό σηματοδοτεί την μετάβαση από το Φαρισαϊκό στον Ραβινικό Ιουδαϊσμό .
Το Μισνά ήταν πάρα πολύ σημαντικό γιατί συγκέντρωνε τις προφορικές ερμηνείες και παραδόσεις των Φαρισαίων και αργότερα των Ραβίνων , σε ένα και μόνο επίσημο και θεσμοθετημένο κείμενο , επιτρέποντας την επιβίωση της προφορικής παράδοσης στον Ιουδαϊσμό μετά την καταστροφή του Δεύτερου Ναού Η απέλαση και εξορία άγνωστου αριθμού Εβραίων από το Βασίλειο του Ιούδα στη Βαβυλώνα , αρχίζοντας από την πρώτη απέλαση το 597 π.Χ . και συνεχίζοντας μετά την πτώση της Ιερουσαλήμ και την καταστροφή του Ναού το 587 π.Χ. , είχε ως αποτέλεσμα δραματικές αλλαγές στην Εβραϊκή κουλτούρα και θρησκεία .
Κατά την 70ετή εξορία στην Βαβυλώνα , Εβραϊκά σπίτια συγκέντρωσης ( γνωστά στα Εβραϊκά ως beit knesset ή στα Ελληνικά ως συναγωγές ) και σπίτια προσευχής ( Εβραϊκά Beit Tefilah , στα Ελληνικά προσευχαί ) , ήταν τα κυριότερα μέρη συγκέντρωσης για προσευχή , και ο οίκος της μελέτης ( beth midrash ) ήταν το αντίστοιχο της ( σημερινής ) συναγωγής .
Το 539 π.Χ . οι Πέρσες κατέκτησαν τη Βαβυλώνα , και το 537 ο Κύρος ο Μέγας επέτρεψε στους Εβραίους να επιστρέψουν στην Ιουδαία και να ξανακτίσουν το Ναό . Όμως , δεν επέτρεψε να συνεχιστεί η Μοναρχία του Ιούδα , κάτι που άφησε τους Ιουδαίους Ιερείς ως την κυρίαρχη εξουσία .
Χωρίς την περιοριστική δύναμη της μοναρχίας , η εξουσία του Ναού στης καθημερινή ζωή επεκτάθηκε . Ήταν περίπου αυτή η περίοδος κατά την οποία ανήρθε το κόμμα των Σαδδουκαίων , ως κόμμα ιερέων και άλλων ελιτιστικών συμμάχων . Όμως , ο Δεύτερος Ναός , ο οποίος ολοκληρώθηκε το 515 π.Χ. , είχε κατασκευαστεί υπό την αιγίδα μιας ξένης δύναμης , και υπήρχαν ερωτηματικά για την νομιμότητά του .
Αυτό παρείχε τις συνθήκες για την ανάπτυξη διαφόρων σεχτών , ή `` σχολών ( ρευμάτων ) σκέψης '' , καθεμία από τις οποίες επικαλούνταν για τον εαυτό τους την αποκλειστική νομιμοποίηση της αντιπροσώπευσης του `` Ιουδαϊσμού '' , και που συνήθως απέφευγαν την κοινωνική αλληλεπίδραση μεταξύ τους , και ειδικά τις επιγαμίες με μέλη άλλων σεχτών .
Κατά την ίδια περίοδο , το συμβούλιο των σοφών γνωστό ως Σανχεντρίν μπορεί να κωδικοποίησε να κανονικοποίησε την Εβραϊκή Βίβλο ( Τανάκ ) , από την οποία , μετά την επιστροφή από τη Βαβυλώνα , γινόταν η δημόσια ανάγνωση της Τορά τις καθημερινές μέρες .
Ο Ναός δεν ήταν πλέον ο μόνος θεσμός στην Εβραϊκή θρησκευτική ζωή .
Μετά το κτίσιμο του Δεύτερου Ναού την εποχή του Εζρά , ο οίκος της μελέτης και της προσευχής παρέμεινε σημαντικοί δευτερεύοντες θεσμοί στην Ιουδαϊκή ζωή . Έξω από την Ιουδαία , η συναγωγή συνήθως ονομαζόταν οίκος προσευχής .
Ενώ οι περισσότεροι Εβραίοι δεν μπορούσαν να παραστούν στη λειτουργία του Ναού συχνά , μπορούσαν να συναντιούνται στην συναγωγή για την πρωινές , μεσημεριανές , και απογευματινές προσευχές .
Τις Δευτέρες , Πέμπτες και τα Σάββατα , γινόταν μια δημόσια ανάγνωση ενός εβδομαδιαίου κομματιού στις συναγωγές , ακολουθώντας την παράδοση της δημόσιας ανάγνωσης της Τορά που ξεκίνησε ο Εζρά .
Αν και οι ιερείς έλεγχαν τα τελετουργικά στο Ναό , οι γραμματείς και οι σοφοί , που αργότερα αποκαλέστηκαν ραβίνοι ( Εβρ . : `` δάσκαλος/ κύριος '' ) , κυριαρχούσαν στη μελέτη της Τορά .
Αυτοί οι σοφοί , διατηρούσαν μια προφορική παράδοση η οποία πίστευαν ότι είχε τις απαρχές της στο Όρος Σινά μαζί με τη Τορά του Μωυσή : μια ερμηνεία της Τορά παραδομένη από το Θεό Η Ελληνιστική περίοδος της Εβραϊκής ιστορίας άρχισε όταν ο Αλέξανδρος ο Μέγας κατέκτησε την Περσία το 332 π.Χ .
Το ρήγμα μεταξύ των ιερέων και των σοφών αναπτύχθηκε σ ’ αυτήν την περίοδο , όταν οι Εβραίοι αντιμετώπιζαν καινούργιους πολιτικούς και πολιτιστικούς αγώνες .
Μετά το θάνατο του Αλέξανδρου το 323 π.Χ. , η Ιουδαία κυβερνιόταν από τους Πτολεμαίους μέχρι το 198 π.Χ. , όταν τον έλεγχο πήρε η Αυτοκρατορία των Σελευκιδών με τον Αντίοχο Γ΄ .
Τότε , το 167 π.Χ . ο Αντίοχος Δ΄ εισέβαλε στην Ιουδαία , μπήκε στο Ναό , και τον άδειασε από λεφτά και τελετουργικά αντικείμενα .
Επέβαλε πρόγραμμα υποχρεωτικού εξελληνισμού , που απαιτούσε από τους Εβραίους να εγκαταλείψουν τους νόμους και τα έθιμά τους , επισπεύδοντας έτσι την Επανάσταση των Μακκαβαίων .
Η Ιερουσαλήμ απελευθερώθηκε το 165 π.Χ . και ο Ναός αποκαταστάθηκε .
Το 141 π.Χ . συμβούλιο ιερέων και άλλων , επικύρωσαν τον Σίμωνα τον Μακκαβαίο ως αρχιερέα και ηγέτη , ιδρύοντας ουσιαστικά την Ασμοναϊκή δυναστεία .
Μετά την ήττα των δυνάμεων των Σελευκιδών , ο ανιψιός του Ιούδα του Μακκαβαίου Ιωάννης Υρκανός εγκαθίδρυσε το 152 π.Χ . μια νέα μοναρχία με τη μορφή της ιερατικής Ασμοναϊκής δυναστείας , καθιστώντας έτσι τους ιερείς εκτός από τη θρησκευτική και πολιτική εξουσία .
Αν και Ασμοναίοι ήταν ήρωες λόγω της αντίστασής τους στους Σελευκίδες , δεν είχαν την νομιμοποίηση που παρείχε η καταγωγή από τη Δαβιδική Δυναστεία της εποχής του Πρώτου Ναού .
Το Φαρισαϊκό ( `` σχισματικό '' ) κόμμα αναδείχθηκε κυρίως από την ομάδα των γραμματέων και τον σοφών .
Το όνομά τους από το εβραϊκό και αραμαϊκό parush ή parushi , σημαίνει `` αυτός που έχει χωριστεί '' .
Μπορεί να αναφέρεται στο διαχωρισμό τους από τους μη Εβραίους , τις πηγές τελετουργικής ανηθικότητας ή από άπιστους Εβραίους .
Οι Φαρισαίοι , μεταξύ άλλων σεχτών , ήταν ενεργοί από τα μέσα του 2ου αιώνα π.Χ . μέχρι την καταστροφή του Ναού το 70 μ.Χ ..
Ο Ιώσηπος τους αναφέρει πρώτη φορά σε σχέση με τον Ιωνάθαν , το διάδοχο του Ιούδα του Μακκαβαίου ( `` Αρχ . '' xiii . 5 , § 9 ) . Ένας παράγοντας που ξεχώριζε τους Φαρισαίους από τις άλλες ομάδες πριν την καταστροφή του Ναού ήταν η πεποίθησή τους ότι όλοι οι Εβραίοι έπρεπε να τηρούν τους νόμους της καθαρότητας ( που ίσχυαν στο Ναό ) έξω από το Ναό .
Η μεγαλύτερη διαφορά όμως ήταν η συνεχής τήρηση από τους Φαρισαίους των νόμων και των παραδόσεων του Εβραϊκού λαού μπροστά στην προοπτική της αφομοίωσης . Όπως σημειώνει ο Ιώσηπος , οι Φαρισαίοι θεωρούνταν οι πιο ειδήμονες και ακριβείς ερμηνευτές του Εβραϊκού νόμου .
Ο Ιώσηπος σημειώνει επίσης ότι οι Φαρισαίοι είχαν την υποστήριξη και την καλή θέληση των κοινών ανθρώπων , προφανώς σε αντίθεση στους πιο ελιτιστικούς Σαδδουκαίους που σχετίζονταν με τις άρχουσες τάξεις .
Γενικά , ενώ οι τελευταίοι ήταν αριστοκρατική μοναρχικοί , οι Φαρισαίοι ήταν ετερόκλητοι , δημοφιλείς , και πιο δημοκρατικοί ( Roth 1970 : 84 ) .
Παράδειγμα των Φαρισαϊκών απόψεων είναι η ρήση ότι `` Ένας πολυμαθής mamzer προηγείται από έναν αδαή Αρχιερέα '' ( Σύμφωνα με το Φαρισαϊκό ορισμό , ένας mamzer , είναι απόκληρο παιδί παράνομης σχέσης , όπως μοιχείας ή αιμομιξίας , ο γάμος των γονέων του οποίου δεν μπορούσε να γίνει νόμιμα .
Η λέξη μεταφράζεται συχνά , αλλά λανθασμένα , ως `` νόθος '' ) .
Οι Σαδδουκαίοι απέρριπταν το Φαρισαϊκό αξίωμα της Προφορικής Τορά .
Στην προσωπική τους ζωή αυτό συχνά σήμαινε μία ιδιαίτερα αυστηρή καθημερινή ζωή από εβραϊκή προοπτική , καθώς απέρριπταν την προφορική Τορά , και συνεπώς την κατανόηση των Φαρισαίων της Τορά , δημιουργώντας έτσι δύο τρόπους με τους οποίους οι Εβραίοι αντιλαμβάνονταν την Τορά . Ένα παράδειγμα αυτής της διαφορετικής προσέγγισης είναι η ερμηνεία του `` οφθαλμόν αντί οφθαλμού '' .
Η κατανόηση των Φαρισαίων ήταν ότι έπρεπε να πληρωθεί από το δράστη η αξία του ματιού .
Από την άποψη των Σαδδουκαίων , οι λέξεις είχαν πιο κυριολεκτική ερμηνεία , κατά την οποία το μάτι του δράστη έπρεπε να βγει . Όπως το βλέπανε οι Φαρισαίοι , οι Σαδδουκαίοι ήθελαν να αλλάξουν την εβραϊκή κατανόηση της Τορά σε ελληνική κατανόηση της Τορά .
Οι Φαρισαίοι διατήρησαν το Φαρισαϊκό προφορικό νόμο με τη μορφή του Ταλμούδ .
Οι σοφοί του Ταλμούδ είδαν άμεση σύνδεση μεταξύ αυτών και των Φαρισαίων , και οι ιστορικοί γενικά θεωρούν τον Φαρισαϊκό Ιουδαϊσμό πρόδρομο του Ραβινικού Ιουδαϊσμού , δηλαδή η θεσμοθετημένη επικρατούσα τάση του Ιουδαϊσμού μετά την καταστροφη του Δεύτερου Ναού . Όλες οι συμβατικές μορφές του Ιουδαϊσμού σήμερα θεωρούν τον εαυτό τους διαδόχους του Ραβινικού Ιουδαϊσμού , και τελικά των Φαρισαίων .
Αν και οι Φαρισαίοι δεν υποστήριζαν τους επεκτατικούς πολέμους των Ασμοναίων και τον επιβαλλόμενο προσηλυτισμό των Ιδουμαίων , το πολιτικό χάσμα μεταξύ τους έγινε μεγαλύτερο όταν ένας Φαρισαίος ονόματι Ελεάζαρ προσέβαλε τον Ασμοναίο εθνάρχη Ιωάννη Υρκανό στο ίδιο του το τραπέζι , λέγοντας ότι έπρεπε να εγκαταλείψει τη θέση του ως Αρχιερέα εξαιτίας μιας φήμης , μάλλον αναληθούς , ότι ή σύλληψή του είχε γίνει όταν η μητέρα του ήταν αιχμάλωτος πολέμου .
Σε αντίδραση , πήρε τις αποστάσεις του από τους Φαρισαίους .
Μετά το θάνατο του Ιωάννη Υρκανού ο νεότερος γιος του Αλέξανδρος Ιανναίος έγινε βασιλιάς και πήρε ανοιχτά το μέρος των Σαδδουκαίων , υιοθετώντας τα τελετουργικά τους στο Ναό .
Οι πράξεις του προκάλεσαν αναταραχή στο Ναό που οδήγησε σε σύντομο εμφύλιο πόλεμο που τελείωσε με την αιματηρή καταστολή των Φαρισαίων . Όμως , στο νεκροκρέβατό του ο Ιανναίος συμβούλεψε την γυναίκα του Σαλώμη Αλεξάνδρα , να συμφιλιωθεί με τους Φαρισαίους .
Ο αδελφός της ήταν ο Σίμων μπεν Σετάχ , ηγετική μορφή των Φαρισαίων .
Ο Ιώσηπος καταθέτει ότι η Σαλώμη έκλινε ευνοϊκά προς τους Φαρισαίους , και η πολιτική τους επιρροή μεγάλωσε τρομερά κατά τη βασιλεία της , ειδικά μέσα στο Σανχεντρίν , το οποίο έγινε κυρίαρχο .
Μετά το θάνατό της , ο μεγαλύτερος γιος της , Υρκανός Β΄ , είχε την υποστήριξη σε γενικές γραμμές των Σαδδουκαίων .
Ο μικρότερος γιος της , Αριστόβουλος Β΄ , ήταν σε σύγκρουση με τον Υρκανό , και προσπάθησε να καταλάβει την εξουσία .
Φαινόταν ότι Φαρισαίοι ήταν σε μειονεκτική θέση εκείνο τον καιρό .
Οι σύγκρουση μεταξύ των δύο γιων κατέληξε σε εμφύλιο πόλεμο που τελείωσε όταν ο Ρωμαίος στρατηγός Πομπήιος παρενέβη και καταλαμβάνοντας την Ιερουσαλήμ το 63 π.Χ .
Υπάρχουν λόγοι να πιστεύουμε ότι ο Ιώσηπος υπερβάλει το ρόλο των Φαρισαίων .
Σε άλλο σημείο αναφέρει ότι η Φαρισαίοι δεν ανήρθαν στην εξουσία μέχρι τη βασιλεία της Σαλώμης Αλεξάνδρας ( JW.1.110 ) .
Καθώς ο ίδιος ο Ιώσηπος ήταν Φαρισαίος , η αφήγησή του μπορεί να αποτελεί ιστορικό κατασκεύασμα που είχε σκοπό να αναδείξει το στάτους των Φαρισαίων κατά την περίοδο της ακμής της Ασμοναϊκής Δυναστείας ως ανυψωμένο .
Κατοπινά κείμενα όπως το Μισνά και το Ταλμούδ καταγράφουν μια πλειάδα γνωμοδοτήσεων από ραβίνους , κάποιοι από τους οποίους πιστεύεται ότι ήταν Φαρισαίοι , και που αφορούν σε θυσίες και άλλες τελετουργικές πρακτικές στο Ναό , αδικοπραξίες , ποινικό δίκαιο , και διακυβέρνηση .
Στον καιρό τους , η επιρροή των Φαρισαίων στις ζωές των κοινών ανθρώπων ήταν μεγάλη , και η γνωμοδοτήσεις τους για τον Εβραϊκό νόμο θεωρούνταν από πολλούς ως αυθεντία .
Σύμφωνα με τον Ιώσηπο , οι Φαρισαίοι παρουσιάστηκαν μπροστά στον Πομπήιο ζητώντας του να παρέμβει και να αποκαταστήσει στο παλιό ιεραρχείο καταργώντας εντελώς την Ασμοδαϊκή μοναρχία ( `` Αρχ . '' xiv . 3 , § 2 ) .
Οι Φαρισαίοι επίσης άνοιξαν τις πύλες της Ιερουσαλήμ στους Ρωμαίους , και τους υποστήριξαν ενεργά εναντίον των Σαδδουκαίων . Όταν τελικά οι Ρωμαίοι παραβίασαν την είσοδο του Ναού της Ιερουσαλήμ , οι Φαρισαίοι σκότωσαν τους ιερείς που τελούσαν τις τελετές του Ναού το Σάββατο .