Οι δύο παράχθηκαν σε συνεργασία με την Nippon Animation .
Από το 1990 κι έπειτα , η Mondo TV ανέλαβε την παραγωγή τηλεοπτικών σειρών κινουμένων σχεδίων , και κυκλοφόρησαν οι σειρές Ρομπέν των Δασών , που βασίζεται στον παράνομο της Αγγλικής λαογραφίας και κυκλοφόρησε το 1990 , Ο Θρύλος της Χιονάτης , που βασίζεται στην γνωστή ευρωπαϊκή εκδοχή του παραμυθιού από τους αδελφούς Γκριμ και κυκλοφόρησε το 1994 , και , το 1996 , η Σταχτοπούτα , βασισμένη στο ομώνυμο παραμύθι .
Αυτές οι παραγωγές έγιναν σε συνεργασία με την Tatsunoko Production , και η παραγωγή των Αγγλικών εκδοχών τους έγινε σε συνεργασία με την Βρετανική Interfilm Company .
Το ίδιο έτος κυκλοφόρησε το Ο Μύθος του Ζορρό , 52 ημίωρα επεισόδια βασισμένα στον γνωστό χαρακτήρα από τον συγγραφέα Τζόνστον ΜακΚάλεϊ , που δημιουργήθηκε το 1919 .
Η σειρά αυτή αποτελεί συμπαραγωγή με το τμήμα animation της Γιαπωνέζικης κινηματογραφικής εταιρείας παραγωγής και διανομής Toho .
Το 1994 , υπογράφει συμβόλαιο με την Animation International , για την απόδοση σειρών της στα Αραβικά· η μεταγλώττιση έγινε στα στούντιο της Venus Centre στην Δαμασκό .
Τα επόμενα χρόνια , η Mondo TV παρήγαγε σειρές όπως το Σίμπα , ο Βασιλιάς των Λιονταριών , μια σειρά 52 επεισοδίων που περιέχει επίσης χαρακτήρες από Το Παιδί της Ζούγκλας ( με τον Σιρ-Καν να παρουσιάζεται ως ο κύριος κακός της ) , και την επακόλουθη σειρά Ο Μικρός Σίμπα , 26 επεισοδίων , που εξιστορεί την συμμετοχή του ομότιτλου χαρακτήρα σε τουρνουά ποδοσφαίρου , Ιησούς : Ένα Βασίλειο χωρίς Σύνορα , μια συμπαραγωγή με το Ινστιτούτο Αντονιάνο , Ποκαχόντας , 26 επεισοδίων , μερικώς βασισμένη στην Ινδιάνα πριγκίπισσα and και κόρη του Αρχηγού Ποουχάταν από την πρώιμη Αμερικανική ιστορία , Ο Μαύρος Πειρατής , 26 επεισοδίων , βασισμένη στο βιβλίο του Εμίλιο Σαλγκάρι , το Super Little Fanta Heroes , ανθολογία 26 επεισοδίων με τις ιστορίες του Ηρακλή , του Βασιλιά Δαβίδ , του Οδυσσέα , του Κλέφτη της Βαγδάτης , της Μουλάν , του Τζερόνιμο και του Κουασιμόδου , ειπωμένες από τους απογόνους τους , και Ο Θρύλος της Ωραίας Κοιμωμένης , 26 επεισοδίων , μερικώς βασισμένη στο κλασικό παραμύθι .
Οι χαρακτήρες των σειρών Σίμπα και Ωραία Κοιμωμένη εμφανίζονται μετέπειτα στις παραγωγές Γουίνερ : Ο Προστάτης του Χρυσού Παιδιού και Χριστούγεννα στην Νέα Υόρκη .
Πολλές από τις παραπάνω θεωρούνται απομιμήσεις των αντίστοιχων Αμερικανικών κινηματογραφικών ταινιών της Walt Disney Pictures .
Υπήρξαν επίσης συνεργασίες με την Rai , ως προς την παραγωγή των σειρών Sandokan : The Tiger of Malaysia , 26 επεισοδίων , βασισμένης στον φανταστικό πειρατή του 19ου αιώνα που αποτελεί επίσης δημιουργία του Σαλγκάρι , και Lupo Alberto , 52 επεισοδίων , βασισμένης στην σειρά κόμικ του Γκουίντο Σιλβέστρι .
Οι τελευταίες δύο σειρές , είχαν μεγάλη επιτυχία και σήμαναν την Αναγέννηση του εγχώριου Ιταλικού τηλεοπτικού animation .
Η Mondo TV ξεκινάει το 1999 να διανέμει κινούμενα σχέδια της SEK Studio ( Βορειοκορεάτικο στούντιο το οποίο δουλεύει επίσης στον τομέα animation Ευρωπαϊκών κινουμένων σχεδίων , κυρίως της Mondo ) μέσω των προγραμμάτων Το Θαυμαστό Βιβλίο της Φύσης ( περιέχει επιπρόσθετη αρχική σκηνή όπου εμφανίζονται χαρακτήρες από τις σειρές Σίμπα και Μόγλης , καθώς και πληροφορίες για διάφορα ζώα στο τέλος κάθε επεισοδίου ) , και Toy Toons .
Αργότερα διένειμε παρόμοιες σειρές όπως το The Little Bear ( Αγγλική εκδοχή του Clever Racoon Dog , να μην συγχέεται με την σειρά του 1995 ) Γενναίοι Στρατιώτες ( Αγγλική εκδοχή του Squirrel and Hedgehog ) και Happy Adventures , καθώς και τις ταινίες Ο Πρίγκιπας Φεγγάρι και η Πριγκίπισσα Ήλιος ( 1990 ) και Ο Μικρός Ψαράς ( 1996 ) . Έχει επίσης διανείμει την σειρά Το Γενναίο Χελωνάκι , παραγωγή της Hahn Shin Corporation , η οποία βασίζεται στην ταινία Ο Ήρωας του Βυθου , Κορεάτικη κινηματογραφική μεταφορά του μύθου sugungga σε κινούμενα σχέδια .
Αξίζει να σημειωθεί ότι η Hahn Shin ήταν η δεύτερη σημαντική εταιρεία που παρήγαγε animation για την Mondo από το 1997 μαζί με την SEK , ενώ το 2001 , εκτός από την υπογραφή συμφωνίας για παραγωγή και χορήγηση αδειών , η Mondo αγόρασε το 2.4 του μετοχικού της κεφαλαίου , ανάγοντας της σε μέλος του Διοικητικού Συμβουλίου της Hahn Shin .
Το ίδιο έτος , η Mondo TV συμμετείχε στην Διεθνή Κοινοπραξία Κινουμένων Σχεδίων για τα Δικαιώματα των Παιδιών , « Cartoons for Children 's Rights » , μια συλλογή ανακοινώσεων δημόσιων υπηρεσιών σε μορφή κινουμένων σχεδίων 30 δευτερολέπτων χωρίς διάλογο , προωθούμενη από την UNICEF , που απεικονίζει την Σύμβαση για τα Δικαιώματα του Παιδιού .
Η Mondo TV συνέφερε με το « Τα Παιδιά έχουν Δικαίωμα στην Επιβίωση » , βασισμένο στο Άρθρο 6 της Σύμβασης .
Κυκλοφόρησε επίσης την πρώτη κινηματογραφική ταινία κινουμένων σχεδίων της σε συμπαραγωγή με την SEK , το The Legend of the Titanic , μια 90λεπτη ταινία που ακολουθήθηκε από το σίκουελ Στην Αναζήτηση του Τιτανικού , το 2004 , και την σειρά Fantasy Island , το 2010 .
Βασίζεται μερικώς στα γεγονότα της βύθισης του Τιτανικού .
Λόγω της χρήσης μιας φανταστικής πλοκής ( συμμετέχουν ανθρωπόμορφα ζώα που μιλούν και μέρος της παρουσιάζει ομοιότητα με την πλοκή της ταινίας του Τζέιμς Κάμερον ) καλού εναντίον κακού και της διάσωσης των επιβατών του Τιτανικού από ένα χταπόδι , η ταινία έχει πολύ κακές κριτικές .
Το 2003 και το 2004 , η Mondo TV μέσω της γερμανικής MIM AG ( πρώην Igel Media· το πλειοψηφικό πακέτο μετοχών της εταιρείας αγοράστηκε από την Mondo στα τέλη του 2002 ) , παρήγαγε δύο σειρές : τον δεύτερο κύκλο του Γράμματα από τον Φέλιξ , συμπαραγωγή με την NDF και την Caligari Film , βασισμένη στα παιδικά βιβλία των Ανέτ Λάνχεν και Κοστάνζα Ντρουπ , που ακολουθήκε από δύο 80λεπτες κινηματογραφικές ταινίες , το Felix : All Around the World ( 2005 ) , και Felix : The Toy Rabbit and the Time Machine ( 2006 ) , και Οι Αστεράτοι , συμπαραγωγή με την Traffix Entertainment και την FX Digital , για λογαριασμό της καμπάνιας της Daimler , MobileKids .
Παράλληλα , οι συνεργασίες με την Rai συνεχίζονται , με την συμπαραγωγή ( μαζί με την SEK ) των σειρών Οικογένεια Σπαγγέτι του γνωστού Ιταλού καρτουνίστα Μπρούνο Μποτσέτο , τηλεοπτικού sitcom στα πρότυπα του Αμερικανικού Σίμπσονς , βραβευμένου με το βραβείο Pulcinella στα Cartoons of the Bay , του δεύτερου κύκλου του Lupo Alberto , και , μετέπειτα , των σειρών Ο Τελευταίος των Μοϊκανών , βασισμένης στην ιστορική νουβέλα του Τζέιμς Φένιμορ Κούπερ , Kim , βασισμένης στην νουβέλλα του Ράντγιαρντ Κίπλινγκ , και Gladiators , η ιστορία της οποίας εκτυλίσσεται στην Αρχαία Ρώμη του αυτοκράτορα Αδριανού .
Εκτός από το Pulcinella στα Cartoons of the Bay του 2008 , η τελευταία βραβεύτηκε και με το βραβείο Apollo d'Oro στο Κινηματογραφικό Φεστιβάλ Salerno .
Το Kim βραβεύτηκε επίσης με το βραβείο Gaj Tachè , το οποίο έχει δημιουργηθεί από την πόλη της Ρώμης μαζί με την εβραϊκή κοινότητα και τον πολιτιστικό σύλλογο Ebraismo e dintorni· η κριτική επιτροπή απαρτιζόταν αποκλειστικά από παιδιά δημοτικού σχολείου στη Ρώμη .
Η Mondo TV , παρουσιάζει επίσης στο Mipcom του 2003 , δύο σειρές άνιμε , βασισμένες σε μάνγκα της Kodansha : Cyborg Kurochan και Hero-Hero Kun ( γνωστή ως Stop Making me Laugh ) .
Αργότερα , το 2003 , ξεκίνησε η παραγωγή μιας άλλης ταινίας για την Unicef , το L ’ isola degli smemorati , που βασίζεται στο βιβλίο της Μπιάνκα Πιστόρνο , η οποία ακολουθήθηκε από το σίκουελ l'isola vola in cittą .
To 2003 , η Mondo TV κυκλοφόρησε επίσης τρεις ταινίες : το Turandot , συμπαραγωγή με την Hahn Shin και βασισμένη στην όπερα έτους 1926 του Τζάκομο Πουτσίνι , Mother Theresa , βασισμένη και εμπνευσμένη από την ζωή της Μητέρας Τερέζα , και Genghis Khan , ταινία βασισμένη στον Τζένγκις Χαν , τον ιδρυτή και Χαγάνο ( αυτοκράτορα ) της Μογγολικής Αυτοκρατορίας .
Οι τελευταίες δύο είναι συμπαραγωγές με την SEK . Άλλες ταινίες παραγωγής Mondo TV εκπαιδευτικού περιεχομένου είναι : το Padre Pio , συμπαραγωγή με την SEK που αναπαριστά την ζωή του Αγίου Πίος της Πιετρελτσίνα ( 1887–1968 ) , Saint Catherine , που αναπαριστά την ζωή της Αγίας Αικατερίνης της Σιένα ( 1347–1380 ) , μια φιλόσοφο και θεολόγο , συμπαραγωγή του Πανεπιστημίου LUMSA και των μαθητών που κατέχουν μεταπτυχιακό δίπλωμα στο « Καρτούν : Animation και Διοίκηση » , και το Μέγας Αλέξανδρος , συμπαραγωγή με την DIFARM , τρισδιάστατη ταινία κινουμένων σχεδίων βασισμένη στον ομώνυμο βασιλιά της Μακεδονίας . Όλες τους κυκλοφόρησαν το 2006 .
Αυτές οι ταινίες ακολουθήθηκαν από το Karol , μια τρισδιάστατη ταινία με μουσική σύνθεση του Λουίς Μπακάλοφ που αναπαριστά την ζωή του Πάπα Ιωάννη Παύλου Β΄ ( 1920–2005 ) , το Ramses , το Καλωσήρθες Πινόκιο , ταινία βασισμένη στον φανταστικό χαρακτήρα του Κάρλο Κολόντι , που κυκλοφόρησαν το 2007 , και το Saint Anthony , μια κινηματογραφική τρισδιάστατη ταινία και συμπαραγωγή με την DIFARM , έτους 2008 .
Βασίζεται στην ζωή του Αντώνιου της Πάδοβας ( 1195–1231 ) , του Πορτογάλου Καθολικού ιερέα και πάτερ του Τάγματος των Φραγκισκανών .
Το The Journey of J.M .
Escrivá , μια 60λεπτη ταινία κινουμένων σχεδίων που εξιστορεί την ζωή του Χοσέ Μαρία Εσκριβά , ιδρυτή της Opus Dei , κυκλοφόρησε το επόμενο έτος .
Το Gawayn , έκανε το ντεμπούτο το στο Rai 2 το 2008 , και είναι Ιταλική/Γαλλική τηλεοπτική σειρά , συμπαραγωγή με την Alphanim .
Η σειρά έχει μεταφραστεί σε διάφορες γλώσσες , και ο τίτλος της αναφέρεται στον ανιψιό του Βασιλιά Αρθούρου .
Το 2008 , η Mondo TV παρουσίασε στην MIPTV Media Market , μεταξύ άλλων , την σειρά Τέρατα και Πειρατές , μια συμπαραγωγή με την MPG , συνεργάτιδα εταιρεία του κολοσσού γλυκών Ferrero , που αφηγείται την ιστορία δύο διαφορετικών πειρατικών πληρωμάτων που κυνηγούν τον ίδιο θησαυρό .
DVD με τα δύο πρώτα επεισόδια της σειράς μπορούσαν να βρεθούν μέσα σε πακέτα σνακ της Ferrero , μαζί με χαρακτήρες της σειράς , που βρισκόντουσαν επίσης στο εσωτερικό των γνωστών αυγών Kinder .
Παρουσιάστηκαν επίσης οι σειρές Kim και Angel 's Friends , μια σειρά περιπέτειας 52 επεισοδίων , συμπαραγωγής της Mondo TV , της Play Entertainment , και της Mediaset .
Βασίζεται στην σειρά κόμικ της Σιμόνα Φέρι .
Η ταινία κινουμένων σχεδίων Μαγικό Σπορ 2 αποτελούσε την δεύτερη σειρά συμπαραγωγής Mondo/MPG .
Το ίδιο έτος , ανακοινώθηκε η συνεργασία της θυγατρικής Mondo TV France με τον τηλεοπτικό σταθμό TiJi , για την παραγωγή σειράς τρισδιάστατων κινουμένων σχεδίων , βασισμένης στο βιβλίο του Ντανιέλ Πίκουλι , Lulu Vroumette .
Στις αρχές της δεκαετίας του 2010 , η Mondo παρήγαγε τηλεοπτικές μεταφορές διαφόρων παιχνιδιών της Giochi Preziosi , της MEG Toys και της Moose Enterprises , και συγκεκριμένα τις σειρές Trash Pack , Gormiti : Η Φύση Αντεπιτίθεται , Dinofroz , Puppy in My Pocket : Adventures in Pocketville , Atomicron , και Power Buggz .
Η Mondo TV έχει επίσης παράγει μια παιδική σειρά για την συνειδητοποίηση των προβλημάτων που προκαλεί η ρύπανση , ονόματι Virus Attack .
Αποτελείται από 52 επεισόδια και έκανε το ντεμπούτο της στις 1 Απριλίου 2011 στο Cartoon Network .
Η Mondo TV λάνσαρε στο Mipcom 2011 τις σειρές Power Buggz και Playtime Buddies .
Η τελευταία αποτελείται από 52 13λεπτα επεισόδια , και έχει ως στόχο την ανάπτυξη δεξιοτήτων θετικής κοινωνικής επικοινωνίας και γνώσεων .
Και οι δύο σειρές γυρίστηκαν σε υψηλή ευκρίνεια .
Η Mondo TV ανακοίνωσε την παραγωγή σειράς βασισμένης στον κλασικό χαρακτήρα Σοβιετικών κινουμένων σχεδίων , Γάτο Λεοπόλδο , στις 24 Μαΐου 2012 .
Η σειρά παρουσιάστηκε στο World Content Market event στην Μόσχα , το 2014 .
Τις ιστορίες επιμελείται ο δημιουργός του χαρακτήρα Ανατόλι Ρέζνικοφ .
Πρόκειται για την τελευταία δουλεία του πριν τον θάνατό του τον Ιανουάριο του 2018 .
Στις 2 Ιουλίου 2012 , η σειρά Bondi Band , συμπαραγωγή της Mondo με τις Λατινοαμερικανικές εταιρείες Ledafilms και Exim Licensing Group που εξιστορεί τις περιπέτειες μιας μπάντας σούπερ ηρώων , έκανε πρεμιέρα στο Λατινοαμερικάνικο Disney XD , με υψηλά νοθμερα τηλεθέασης τους πρώτους μήνες προβολής .
Αργότερα τον Οκτώβριο , ξεκίνησε την συνεργασία με την Ferrari για την δημιουργία της σειράς Drakers .
Τον Ιανουάριο του 2012 , η Mondo TV υπέγραψε συμφωνία για διανομή των προγραμμάτων της Turner ( Cartoon Network ) στην Μέση Ανατολή και την Βόρεια Αφρική , ενώ δύο χρόνια αργότερα , τον Οκτώβριο του 2014 , υπέγραψε κι άλλη για διανομή των παιδικών σειρών της Studio 100 στην πρώτη .
Η Mondo TV έχει επίσης χορηγήσει τα δικαιώματα των σειρών Marcus Level ( παραγωγή της Γαλλικής θυγατρικής ) για προβολή στην Λατινική Αμερική , και Puppy in my Pocket , για προβολή στο Αμερικανικό Boomerang , αδειοδότηση και εμπορεύματα .
Το 2015 , η Mondo TV ξεκίνησε την διανομή της σειράς Adventures in Duckport , βασισμένης στις ευχητήριες κάρτες Suzy 's Zoo της καλλιτέχνιδας Σούζι Σπάφορντ , ενώ η Ελβετική θυγατρική Mondo TV Suisse παρήγαγε σε συνεργασία με την Αμερικανική υπηρεσία video-on-demand Toon Goggles , την σειρά Eddie is a Yeti .
Οι σειρές αυτές παρουσιάστηκαν στην Asia TV Forum Market 2016 , μαζί με το Heidi και Το Νησί των Θησαυρών .
Η τελευταία αποτελεί την νεότερη συμπαραγωγή με την Rai , και βασίζεται στο μυθιστόρημα του Ρόμπερτ Λούις Στίβενσον .
Στις 3 Φεβρουαρίου του ίδιου έτους , ανακοινώθηκε η συνεργασία της Suisse με την Abu Dhabi Media Company , για την παραγωγή σειρών βασισμένων στους χαρακτήρες δημοφιλούς Εμιρατικών κόμικ , Majid , Ammouna και Kasslan .
Το Heidi , bienvenida a casa είναι Αργεντίνικη-Ιταλική συμπαραγωγή με την Alianzas Producciones , η πρώτη της Mondo TV Iberoamerica , που έκανε πρεμιέρα το 2017 στο Λατινοαμερικάνικο Nickelodeon .
Πρόκειται για τηλενουβέλα , η οποία βασίζεται στο παιδικό μυθιστόρημα της Γιοχάνα Σπύρι , Χάιντι , ως μια μοντέρνα εκδοχή .
Το ίδιο έτος , η Alianzas προχώρησε στην αγορά 1 % των μετοχών της Mondo TV Iberoamerica .
Η Sony Music Entertainment Italy φέρει υπεύθυνη για την διανομή των μουσικών τραγουδιών της σειράς .
Το επόμενο έτος , ξεκίνησε η παραγωγή της σχετιζόμενης live-action ταινίας Inolvidable Heidi , με προϋπολογισμό ενός εκατομμυρίου δολαρίων .
Εκτός από την Heidi , παρουσιάστηκαν επίσης άλλες τρεις σειρές στο Kidscreen Summit Miami 2017 : το YooHoo & Friends 3D , συμπαραγωγή της Mondo TV Suisse με την Aurora World , την δημιουργό της βραβευμένης σειράς από λούτρινες κούκλες όπου βασίζεται η εν λόγω σειρά , η οποία έμελλε να γίνει η πρώτη παραγωγή της Mondo για το Netflix , το Invention Story , και το Robot Trains ( διανομή της Κορεάτικης σειράς ) .
Το animation των σειρών αυτών επιμελείται η Κινέζικη York Animation .
Στον δεύτερο κύκλο της τελευταίας , η Mondo συμμετέχει ως συμπαραγωγός με την CJ E & M , ενώ στον τελευταίο , φέρει υπεύθυνη για ολόκληρη την παραγωγή .
Τον Απρίλιο του 2018 , η Mondo TV ανακοίνωσε την συμμετοχή της στην παραγωγή της σειράς άνιμε Το Πιάνο στο Δάσος , καθώς και την διανομή της λεγόμενης σε Ευρώπη , Ρωσία και Βόρεια Αφρική .
Το ίδιο έτος έκανε το ντεμπούτο της η σειρά κινουμένων σχεδίων της Mondo TV France , Disco Dragon , στο φεστιβάλ animation MIFA .
Τον Οκτώβριο , η Peekaboo Animation έκλεισε συμφωνία με την France και την Monello Productions , για την παραγωγή της σειράς Rocky Kwaterner , η οποία εξιστορεί της περιπέτειες του 10χρονου Ρόκι από την Προϊστορική εποχή , που εντοπίζεται από μία αρχαιολόγο μέσα σε ένα κομμάτι πάγο στα Ιμαλάια , η οποία αποφασίζει να τον υιοθετήσει .
Στα τέλη του 2019 , ανακοινώθηκε ότι η RTVE θα συμμετείχε ως συμπαραγωγός στον δεύτερο κύκλο της σειράς Bat Pat , σε συνεργασία με την θυγατρική Mondo TV Iberoamerica , την Ισπανική Imira Entertainmeny και την ιταλική Atlantyca Entertainment S.p.A.
Βασίζεται στην ομώνυμη σειρά παιδικών βιβλίων της τελευταίας .
Το ίδιο έτος , η Mondo TV κατέληξε σε συμφωνία με τον Ματέο Αλτιέρι , δημιουργό της ομάδας νέων House of Talent , για την δημιουργία διαδικτυακής σειράς , καθώς και την διανομή αδειοδοτήσεων και εμπορευμάτων του εν λόγω brand .
Η περιβαλλοντολογική σειρά Meteo Heroes , η οποία εξιστορεί τις περιπέτειες έξι παιδιών με υπερδυνάμεις , με τις οποίες παρεμβαίνουν στην φύση με σκοπό να προστατεύσουν τον πλανήτη Γη , έκανε πρεμιέρα στις 22 Απριλίου 2020 , την ημέρα της 50ης επετείου της Ημέρας της Γης , στο Cartoonito .
Πρόκειται για συμπαραγωγή με την Centro Epson Meteo , τον ηγετικό Ιταλικό μετεορολογικό όμιλο .
Το τραγούδι της σειράς ερμηνεύει ο γνωστός DJ , ηθοποιός και επιχειρηματίας Φραντσέσκο Φατσινέτι .
Η σειρά είχε προηγουμένως παρουσιαστεί στο MIPCOM 2018 , μαζί με την Αγγλόφωνη live-action ενήλικη σειρά επιστημονικής φαντασίας 2050 ( η πρώτη παραγωγή της Mondo , του είδους της ) , μια συμπαραγωγή της Mondo TV Iberoamerica με την VIP 2000 TV και την Casablanca , η οποία έχει γυριστεί σε ανάλυση 8Κ .
Η Κλάρα Αλβαράδο ( Η τέλεια ληστεία ) θα έχει πρωταγωνιστικό ρόλο στην τελευταία .
Κινούμενα σχέδια της Mondo TV έχουν προηγουμένως προβληθεί από την ΕΡΤ , το Smile TV , το Μακεδονία TV και μερικούς περιφερειακούς σταθμούς .
Οι σειρές Angel 's Friends και Gormiti προβλήθηκαν από το Star Channel , και η τελευταία προβλήθηκε επίσης , μαζί με το Dinofroz , από το Nickelodeon Greece .
Η σειρά Gigi La Trottola ( ιταλική έκδοση του άνιμε Dash Kappei ) που προβλήθηκε στο Channel 9 , επικρίθηκε από το ΕΣΡ και την Αρχή Ραδιοτηλεόρασης Κύπρου , λόγω σκηνών όπου ο Τζίτζι σηκώνει τις φούστες των συμμαθητριών του .
Οι δύο επίσης επέκριναν το περιεχόμενο της σειράς Οικογένεια Σπαγγέτι , θεωρώντας το άκρως ακατάλληλο για ανηλίκους .