Καθώς πετάει τον αντιδραστήρα τόξου που είχε στο στήθος του στη θάλασσα , λέει πως ακόμα και χωρίς αυτή την τεχνολογία , πάντα θα είναι ο Iron Man .
Ο Πολ Μπέτανι επαναλαμβάνει τον ρόλο του από προηγούμενες ταινίες ως J.A.R.V.I.S. , το σύστημα τεχνητής νοημοσύνης του Σταρκ .
Ο Άσλεϊ Χάμιλτον υποδύεται τον Τάγκαρτ , έναν από τους στρατιώτες που έλαβαν το Extremis .
Ο Γουίλιαμ Σάντλερ έχει τον ρόλο του Προέδρου Έλις ( πήρε το όνομά του από τον Γουόρεν Έλις , ο οποίος έγραψε το κόμικ « Extremis » που επηρέασε κυρίως την ιστορία της ταινίας ) και ο Μιγκέλ Φέρερ τον ρόλο του Αντιπροέδρου Ροντρίγκεζ .
Ο Άνταμ Πάλι υποδύεται τον Γκάρι , έναν κάμεραμαν που βοηθάει τον Σταρκ .
Ο Σάουν Τουμπ επαναλαμβάνει τον ρόλο του ως Γιένσεν από την πρώτη ταινία Iron Man κάνοντας μια σύντομη κάμεο εμφάνιση και ο Σταν Λι κάνει επίσης μια κάμεο εμφάνιση ως ένας από τους κριτές σε διαγωνισμό ομορφιάς .
Η Ντέιλ Ντίκι υποδύεται την κυρία Ντέιβις , τη μητέρα ενός από τους στρατιώτες που ανατινάχθηκαν λόγω του Extremis με αποτέλεσμα ο κόσμος να τον θεωρεί τρομοκράτη .
Ο Γουανγκ Χουετσί εμφανίζεται για πολύ μικρή διάρκεια ως Δρ .
Γου στην εκδοχή της γενικής κυκλοφορίας της ταινίας .
Μια εκδοχή όμως της ταινίας που δημιουργήθηκε ειδικά για την κυκλοφορία στην Κίνα , περιλαμβάνει επιπρόσθετες σκηνές με τον Δρ .
Γου και μια εμφάνιση από την Φαν Μπίνγκμπινγκ ως μία από τις βοηθούς του .
Ο Μαρκ Ράφαλο κάνει μια κάμεο εμφάνιση χωρίς το όνομά του να εμφανίζεται στους τίτλους τέλους , επαναλαμβάνοντας τον ρόλο του ως Μπρους Μπάνερ από την ταινία Οι Εκδικητές σε μια σκηνή μετά τους τίτλους τέλους της ταινίας .
Οι κωμικοί Μπιλ Μαρ και Τζόαν Ρίβερς , καθώς και ο συμπαρουσιαστής της τηλεοπτικής σειράς Fashion Police , Τζορτζ Κοτσιόπουλος , έχουν κάμεο εμφανίσεις υποδυόμενοι τους εαυτούς τους στα αντίστοιχα δικά τους τηλεοπτικά προγράμματα του πραγματικού κόσμου , όπως επίσης και οι δημοσιογράφοι Τζος Έλιοτ , Μέγκαν Χέντερσον , Πατ Κίρναν και Τόμας Ρόμπερτς . —Σέιν Μπλακ , σκηνοθέτης του Iron Man 3 , μιλώντας για την ταινία .
Μετά την κυκλοφορία του Iron Man 2 , μια σύγκρουση μεταξύ της Paramount Pictures , η οποία κατείχε τα δικαιώματα διανομής για συγκεκριμένες ταινίες της Marvel , και της Walt Disney Company , του τότε νέου εταιρικού γονέα της Marvel Entertainment , « θόλωσε » τη συμφωνία διανομής και το πότε θα γινόταν αυτή σε πιθανή τρίτη ταινία .
Στις 18 Οκτωβρίου 2010 , τα Walt Disney Studios συμφώνησαν να πληρώσουν την Paramount τουλάχιστον $ 115 εκατομμύρια για τα παγκόσμια δικαιώματα διανομής του Iron Man 3 , με τις Disney , Marvel και Paramount να ανακοινώνουν ως ημερομηνία κυκλοφορίας της ταινίας την 3η Μαΐου 2013 .
Ο σκηνοθέτης των Iron Man και Iron Man 2 , Τζον Φαβρό , είπε τον Δεκέμβριο του 2010 πως δε θα σκηνοθετούσε τον Iron Man 3 , επιλέγοντας να σκηνοθετήσει την ταινία Magic Kingdom .
Παρέμεινε ως εκτελεστικός παραγωγός του σκηνοθέτη Τζος Γουίντον στην ταινία Οι Εκδικητές ( 2012 ) , αλλά και στον Iron Man 3 .
Επίσης το 2010 , ο Ντάουνι προσέγγισε τον Σέιν Μπλακ , ο οποίος τον είχε σκηνοθετήσει το 2005 στην ταινία Φιλιά και Σφαίρες , για να γράψει και να σκηνοθετήσει την ταινία .
Τον Φεβρουάριο του 2011 , ο Μπλακ εισήλθε στις τελευταίες συζητήσεις για να αναλάβει το πρότζεκτ και τον Μάρτιο ανακοινώθηκε πως ο Ντρου Πιρς , τον οποίο η Marvel είχε αρχικά προσλάβει για το σενάριο του Runaways , θα δούλευε μαζί με τον Μπλακ πάνω στο σενάριο .
Ο Ντάουνι είπε : « Το να αναλάβει ο Σέιν Μπλακ να γράψει και να σκηνοθετήσει τον Iron Man 3 για μένα είναι βασικά η μόνη μετάβαση που θα μπορούσε να γίνει από τον Φαβρό στο 'επόμενο πράγμα ' , κάτι που ο Φαβρό και το κοινό και η Marvel κι εγώ θα μπορούσαμε ποτέ να υπογράψουμε » .
Ο Μπλακ περιέγραψε τη δική του οπτική για την ταινία ως να μην είναι « δύο άντρες με στολές που πολεμούν ο ένας τον άλλον » , αλλά περισσότερο σαν ένα « στυλ Τομ Κλάνσυ θρίλερ » , με τον Iron Man να πολεμά κακούς του πραγματικού κόσμου .
Ο Ντρου Πιρς πρόσθεσε πως θα απέφευγαν τη μαγεία και το διάστημα , με τον Iron Man 3 να είναι « ένα τεχνολογικό θρίλερ που διαδραματίζεται σε έναν πιο πραγματικό κόσμο από αυτόν τον Εκδικητών » .
Οι δυο τους πέρασαν χρόνο συζητώντας τα θέματα και τις εικόνες και τις ιδέες τους πριν ξεκινήσουν να γράφουν το σενάριο .
Καθώς έγραφαν , το επίκεντρο ήταν να αποφύγουν σκηνές με απλή αφήγηση , κάνονας κάθε στιγμή να ωθεί προς άλλα αφηγηματικά σημεία .
Χρησιμοποιήθηκαν κάποια στοιχεία από τα κόμικ ακόμα και με διαφορετική έννοια , όπως το να κάνουν τον Ρόουντς να φορέσει στη στολή Iron Patriot του Νόρμαν Όσμπορν και να δώσουν σε κάποιους χαρακτήρες ονόματα από ανθρώπους άσχετους με το Σύμπαν της Marvel , όπως ο Έρικ Σάβιν και ο Τζακ Τάγκαρτ .
Η πλοκή της ταινίας επηρεάστηκε κυρίως από το « Extremis » , την ιστορία κόμικ που γράφτηκε το 2005-2006 από τον Γουόρεν Έλις .
Οι πρώτες δύο πράξεις θα παρέμεναν επικεντρωμένες στον χαρακτήρα , αλλά σύμφωνα με τα λόγια του Μπλακ « πιο ταραχώδεις , φρενήρεις και μεγάλης κλίμακας » για την εκπλήρωση των υποχρεώσεων τους ως συνέχεια , με την τρίτη πράξη να πηγαίνει για περισσότερη και υπερβολική δράση , κάτι που ο Πιρς περιέγραψε ως : « δίνοντας την αίσθηση μιας όπερας » .
Η μεσαία πράξη συγκρίθηκε με την ταινία Τα ταξίδια του Σάλιβαν έχοντας τον Τόνι να συναντά διάφορους ανθρώπους στο ταξίδι του , και οι σεναριογράφοι βεβαιώθηκαν να μην κάνουν τους χαρακτήρες πολύ όμοιους .
Το αρχικό πρόχειρο του σεναρίου είχε τη Μάγια Χάνσεν να ηγείται της οργάνωσης των κακών , με τον Mandarin και τον Κίλιαν να αναδύονται ως ανταγωνιστές σε μετέπειτα εκδοχές του σεναρίου .
Κατά τη διάρκεια μιας συνεδρίας για το σενάριο , ο Πιρς πρότεινε ο Mandarin να ήταν ψεύτικος και ο Μπλακ συμφώνησε με αυτό κάνοντάς τον ηθοποιό , τον οποίο με τη σειρά του ο Πιρς ολοκλήρωσε ως χαρακτήρα ως έναν υπερβολικό Βρετανό καλλιτέχνη σκηνής .
Ο Μπλακ εξήγησε : « Ποιος θα ήταν αρκετά ηλίθιος ώστε να δηλώσει πως είναι ένας διεθνής τρομοκράτης ; Αν είσαι έξυπνος , ανεξάρτητα του ποιου καθεστώτος είσαι μέρος , θα έβαζες μια μαριονέτα να το κάνει κι θα παρέμενες στο σπίτι σου » . Έτσι , ο Κίλιαν θα έκρυβε τον Σλάτερι στο « δικό του σπίτι αδελφότητας , σαν κάποιου είδους κατ'οίκον περιορισμό σχετιζόμενο με ναρκωτικά » για να κρατηθεί το μυστικό .
Σύμφωνα με τον Μπλακ , η αποκάλυψη του πραγματικού κακού να είναι η Χάνσεν ήταν « σαν τη σειρά Remington Steele , πιστεύεις πως ο άντρας είναι ο κακός , αλλά στο τέλος η γυναίκα ήταν αυτή που κινούσε τα νήματα » .
Ο ρόλος αυτός τελικά μεταφέρθηκε στον Κίλιαν εξαιτίας των ενστάσεων των στελεχών της Marvel Entertainment , οι οποίοι ανησυχούσαν για την προφανή απώλεια που θα είχαν στα προϊόντα της ταινίας , αν ο κακός ήταν γυναίκα .
Οι ρόλοι αρκετών άλλων μεγάλων γυναικείων χαρακτήρων είχαν επίσης μειωθεί στο τελικό προϊόν σε σύγκριση με τα πρώτα πρόχειρα του σεναρίου .
Τόσο το άνοιγμα της ταινίας όσο και το κλείσιμο είχαν δουλευτεί στο να γίνουν με διάφορους τρόπους .
Αρχικά , θα ξεκινούσε με μια αναδρομή στην παιδική ηλικία του Τόνι .
Αργότερα , όπως στον Iron Man , θα ξεκινούσε με τον τρόπο in medias res , με τον Τόνι να προσγειώνεται στο Τενεσί με μια φωνή αφήγησης να εξηγεί το πώς έφτασε εκεί , μέχρι που κατέληξαν στην τελική εκδοχή .
Για τη σκηνή μάχης στην κλιμάκωση της ταινίας , αρχικά σκέφτονταν η Μπραντ να εμφανιζόταν με τον παραδοσιακό τρόπο που συμβαίνει στις ταινίες του Τζέιμς Μποντ , όπου ο κακός επιστρέφει για να εκδικηθεί τους ήρωες .
Αντί αυτού , επέλεξαν να χρησιμοποιήσουν τον ίδιο τον Κίλιαν και να έχουν την Πέπερ , η οποία είχε κακοποιηθεί προηγουμένως , να προκαλέσει την ήττα του ως έναν τρόπο ποιητικής δικαιοσύνης .
Ο τελευταίος μονόλογος του Τόνι είχε γραφτεί αρχικά να τελειώνει με το « Είμαι ο Τόνι Σταρκ » , ως μια απάντηση στο τέλος της πρώτης ταινίας , αλλά τελικά άλλαξε στο « Είμαι ο Iron Man » για να ενισχυθούν οι μυθικές ιδιότητες .
Σχετικά με το ότι η ταινία διαδραματίζεται την περίοδο των Χριστουγέννων , ο Μπλακ είπε : « Θεωρώ είναι η αίσθηση του αν κάνεις κάτι σε μια κλίμακα ενδιαφέροντος που εμπλέκει ένα ολόκληρο σύμπαν χαρακτήρων , ένας τρόπος να τους ενώσεις είναι να τους έχεις όλους να βιώσουν μια κοινή εμπειρία .
Υπάρχει κάτι σχετικό με τα Χριστούγεννα το οποίο ενώνει τους πάντες και τοποθετεί ήδη ένα σκηνικό μέσα στο σκηνικό , το οποίο όπου κι αν είσαι , βιώνεις αυτό τον κόσμο μαζί με όλους .
Θεωρώ επίσης πως απλά υπάρχει κάτι ευχάριστο σχετικά με αυτό για μένα » .
Ο Πιρς πρόσθεσε πως θα ήθελε να δει μια τρίτη ταινία Iron Man να διαδραματίζεται τα Χριστούγεννα λέγοντας πως : « όταν λες μια ιστορία όπου θα οδηγήσει τους χαρακτήρες σε απόσταση , έχει μεγαλύτερη απήχηση αν το κάνεις τα Χριστούγεννα , καθώς επίσης κι αν λες μια ιστορία για μοναχικούς χαρακτήρες .
Αυτή η μοναξιά αυξάνεται τα Χριστούγεννα » .
Ο Μπλακ ένιωσε επίσης πως ο χαρακτήρες του Χάρλεϊ Κίνερ ενσάρκωνε το Φάντασμα των Χριστουγέννων του Παρελθόντος για τον Σταρκ .
Τον Σεπτέμβριο του 2011 , τα Marvel Studios ήρθαν σε συμφωνία τα γυρίσματα να γίνουν κυρίως στα στούντιο EUE/Screen Gems στο Ουίλμινγκτον της Βόρειας Καρολίνα .
Συζητήσεις έγιναν και για το να γίνει η παραγωγή στο Μίσιγκαν , αλλά το Γραφείο Κινηματογράφου του Μίσιγκαν δεν έδινε τα ίδια κίνητρα όσον αφορούσε την εφορία .
Τον Απρίλιο του 2012 , ο Μπεν Κίνγκσλεϊ άρχισε τις συζητήσεις για να υποδυθεί έναν κακό στο Iron Man 3 .
Την επόμενη εβδομάδα , ο παραγωγός Κέβιν Φάιγκι αποκάλυψε πως η ταινία Iron Man 3 θα ξεκινούσε γυρίσματα στη Βόρεια Καρολίνα « σε πέντε εβδομάδες » και είπε πως « είναι μια ταινία απόλυτα επικεντρωμένη στον Τόνι Σταρκ ... εμπνευσμένη κατά πολύ από το πρώτο μισό της ταινίας Iron Man ...
Ξεγυμνωμένος τελείως , στριμωγμένος στον τοίχο , να πρέπει να χρησιμοποιήσει το μυαλό του για να βγει από την κατάσταση στην οποία βρίσκεται .
Δεν μπορεί να καλέσει τον Θορ , δεν μπορεί να καλέσει τον Captain America , δεν μπορεί να καλέσει τον Νικ Φιούρι και δεν μπορεί να αναζητήσει στον ουρανό το Helicarrier για βοήθεια » .
Λίγες μέρες αργότερα , η Walt Disney Company στην Κίνα , τα Marvel Studios και η DMG Entertainment ανακοίνωσαν τη συμφωνία συμπαραγωγής του Iron Man 3 στην Κίνα .
Η DMG χρηματοδότησε εν μέρει την παραγωγή στην Κίνα μαζί με τη Marvel , και χειρίστηκε τα θέματα της συμπαραγωγής .
Επίσης , ήταν αυτή που έκανε τη διανομή της ταινίας στην Κίνα παράλληλα με την Disney .
Την επόμενη εβδομάδα , ο Γκάι Πιρς μπήκε στις τελικές συζητήσεις για να υποδυθεί τον Άλντριτς Κίλιαν , έναν χαρακτήρα που εμφανίζεται στην ιστορία του κόμικ « Extremis » .
Ο Κινέζος σταρ Άντι Λο ενεπλάκη στις διαπραγματεύσεις για να βρίσκεται στην ταινία ως ένας Κινέζος επιστήμονας και παλιός φίλος του Σταρκ , ο οποίος έρχεται για να τον βοηθήσει .
Ο Λο απέρριψε τον ρόλο και έτσι προσελήφθη ο Γουανγκ Χουετσί .
Η Τζέσικα Τσάστεϊν ξεκίνησε επίσης συζητήσεις για κάποιο ρόλο στην ταινία , αλλά αποχώρησε λόγω άλλων υποχρεώσεων που συγκρούονταν με τον προγραμματισμό .
Τον Μάιο , η Ρεμπέκα Χολ προσλήφθηκε στη θέση της Τσάστεϊν και ο ρόλος της περιγράφηκε ως « μια επιστήμονας που παίζει ζωτικό ρόλο στη δημιουργία μιας νανοτεχνολογίας , γνωστής ως Extremis » .
Μέσα στις επόμενες εβδομάδες , ο Τζέιμς Μπαντζ Ντέιλ προσλήφθηκε για τον ρόλο του Έρικ Σάβιν , ο Άσλεϊ Χάμιλτον για τον ρόλο του Τάγκαρτ ( Firepower ) και ο Φαβρό θα επαναλάμβανε τον ρόλο του ως Χάπι Χόγκαν από τις πρώτες δύο ταινίες .
Οι Στέφανι Ζιόστακ και Γουίλιαμ Σάντλερ προστέθηκαν επίσης στο καστ , με τον Σάντλερ να έχει τον ρόλο του Προέδρου των Ηνωμένων Πολιτείων .
Παρά τα δημοσιεύματα πως η Κόμπι Σμόλντερς θα επαναλάμβανε τον ρόλο της ως Μαρία Χιλ από την ταινία Οι Εκδικητές , η ίδια έγραψε στον προσωπικό της λογαριασμό στο Twitter πως αυτό δεν ίσχυε .
Σύμφωνα με τον Ντρου Πιρς , η Εμίλια Κλαρκ είχε αρχικά προσληφθεί για έναν άγνωστο ρόλο πριν γίνουν οι αλλαγές στο σενάριο .
Τα γυρίσματα ξεκίνησαν στο Ουίλμινγκτον της Βόρειας Καρολίνα στις 23 Μαΐου 2012 στα στούντιο EUE/Screen Gems , υπό τον τίτλο Caged Heat .
Ο φωτογράφος της ταινίας Τζον Τολ , επέλεξε για πρώτη φορά στην καριέρα του να δουλέψει με ψηφιακές κάμερες , καθώς τις θεώρησε πιο κατάλληλες για μια παραγωγή γεμάτη με οπτικά εφέ .
Χρησιμοποίησε κυρίως την κάμερα Arri Alexa .
Από τις 4 μέχρι τις 6 Ιουνίου 2012 , τα γυρίσματα έλαβαν χώρα στην Δήμο Κάρι της Βόρειας Καρολίνα , στα γραφεία της εταιρίας Epic Games και στο SAS Institute , με ένα τεράστιο Χριστουγεννιάτικο δέντρο να στήνεται στο γκαζόν μπροστά από το κτίριο .
Μια σκηνή γυρίστηκε επίσης στο Διεθνές Αεροδρόμιο του Ουίλμινγκτον .
Το λιμάνι του Ουίλμινγκτον εξυπηρέτησε ως η τοποθεσία των γυρισμάτων για τη μάχη στο πετρελαιοφόρο κατά την κλιμάκωση της ταινίας , μαζί με τη δημιουργία ενός σκηνικού που αναπαριστούσε την αποβάθρα , για καλύτερη λήψη ήχου .
Το σπίτι που καταρρέει γυρίστηκε με τη βοήθεια διάφορων υδραυλικών μηχανισμών πάνω σε μια πλατφόρμα giubo , η οποία μπορούσε να λυγίσει και να μοιραστεί στα δύο . Όλο το υλικό από το εσωτερικό είχε πρακτικά εφέ , συμπεριλαμβανομένων των συντριμμιών και των εκρήξεων , με τα γραφικά μέσω υπολογιστή να χρησιμοποιούνται μόνο για την προσθήκη της εξωτερικής όψης του σπιτιού και της στολής του Iron Man .
Από τις 19 Ιουλίου μέχρι την 1η Αυγούστου 2012 , τα γυρίσματα έλαβαν χώρα στην πόλη Όουκ Άιλαντ , για να « κινηματογραφηθούν εναέριες λήψεις πάνω από τον Ατλαντικό Ωκεανό » .
Αυτές οι λήψεις έγιναν για τη σκηνή όπου ο Iron Man σώζει τους ανθρώπους που πέφτουν από το Air Force One πάνω από το Μαΐάμι , για την οποία το αρχικό πλάνο ήταν να γίνει σε πράσινη οθόνη αλλά αυτό άλλαξε κι έγινε χρησιμοποιώντας πραγματικούς αλεξιπτωτιστές , καθώς ο σκηνοθέτης του δεύτερου συνεργείου γνώριζε την ομάδα ελεύθερης πτώσης της εταιρίας Red Bull .