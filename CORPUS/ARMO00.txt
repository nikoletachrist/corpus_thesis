Στη Σουηδία οι Marduk , Dissection , Nifelheim και Abruptum .
Στη Φινλανδία , προέκυψε μια σκηνή , η οποία ανέμειξε το Black Metal με στοιχεία από Death Metal και Grindcore , αυτό περιελάμβανε τους Beherit , Archgoat και Impaled Nazarene .
Μπάντες όπως οι Demoncy και Profanatica προέκυψαν στις Η.Π.Α .
Το αμερικάνικο και σουηδικό Death Metal ήταν πιο δημοφιλές εκείνη τη περίοδο .
Το δεύτερο κύμα του Black Metal ξεκίνησε στις αρχές του της δεκαετίας του '90 με πρωτοπόρο τη Νορβηγική Black Metal σκηνή .
Κατά τη διάρκεια μεταξύ 1990 και 1994 ένας αριθμός Νορβηγών μουσικών ξεκίνησαν να παίζουν και να κυκλοφορούν ένα νέο είδος Black Metal μουσικής.Μέσα σε αυτά τα συγκροτήματα περιλαμβάνονται οι Mayhem , Thorns , Burzum , Darkthrone , Immortal , Satyricon , Enslaved , Emperor , Dimmu Borgir , Gorgoroth , Ulver , Carpathian Forest και οι Φινλανδοί Impaled Nazarene .
Το ανέπτυξαν και το μεταμόρφωσαν σε ξεχωριστό είδος , το οποίο ξέφευγε απ'το Thrash Metal .
Αυτό έγινε κυρίως λόγω ενός νέους είδους παιξίματος κιθάρας , το οποίο και ανέπτυξαν οι Snorre `` Blackthorn '' Ruch των Stigma Diabolicum/Thorns και ο Øystein `` Euronymous '' Aarseth των Mayhem .
Ο Fenriz των Darkthrone έχει αποδώσει αυτή τη καινοτομία στους παραπάνω , πολλάκις μέσω συνεντεύξεων τους .
Ο Fenriz θεωρεί ότι αυτό προέρχεται από τους Bathory και επίσης ανέφερε ότι αυτός ο τρόπος παιξίματος καθόρισε πολλές μπάντες τη δεκαετία του '90 .
Πολλοί από τους καλλιτέχνες είναι υπεύθυνοι για διάφορα εγκλήματα ( δες παρακάτω ) .Τα σκοτεινά θέματα με τα οποία ασχολούνταν οι μουσικοί του είδους συνδυάστηκαν και με σκοτεινή εμφάνιση , με την υιοθέτηση του corpse-paint ( δες παρακάτω ) .
Αυτός έγινε ένας τρόπος για πολλούς Black Metal καλλιτέχνες να διαχωρίσουν τους εαυτούς τους από τις υπόλοιπες metal μπάντες της εποχής .
Black Metal σκηνές άρχισαν να εμφανίζονται σε όλη την Ευρώπη , κατά τη διάρκεια του '90 , οι οποίες ήταν εμπνευσμένες από τη Νορβηγική σκηνή ή από παλαιότερες μπάντες .
Στην Πολωνία με πρωτοπόρους τις μπάντες Graveland και Behemoth .
Στη Γαλλία με μία ομάδα μουσικών γνωστή ως Les Légions Noires , η οποία περιελάμβανε μπάντες όπως οι Mütiilation , Vlad Tepes , Belketre και Torgeist .
Μπάντες όπως οι Black Funeral , Grand Belial 's Key και οι Judas Iscariot εμφανίστηκαν εκείνη τη περίοδο στις Η.Π.Α .
Μέχρι τα τέλη του '90 , πολλές θεωρούμες ως underground Νορβηγικές μπάντες όπως οι Emperor , Immortal , Dimmu Borgir , Ancient , Covenant/The Kovenant και οι Satyricon , συνεργάστηκαν με μεγάλες mainsream δισκογραφικές και έγιναν ευρέως γνωστές .
Μουσικοί και υποστηρικτές της Νορβηγικής Black Metal σκηνής πήραν μέρος σε παραπάνω από 50 εμπρησμούς Χριστιανικών εκκλησιών στη Νορβηγία από το 1992 μέχρι το 1996 .
Μερικά από αυτά τα κτήρια ήταν χιλιάδων ετών και ιστορικής σημασίας . Ένας από τους πρώτους και αξιοσημείωτους εμπρησμούς , ήταν αυτός της νορβηγικής εκκλησίας Fantoft , για την οποία η αστυνομία πίστευε πως ευθύνοταν ο Varg Vikernes του one-man μουσικού σχήματος Burzum .
Το εξώφυλλο του Aske ( στα νορβηγικά 'στάχτες ' ) , ενός EP από Burzum είχε την εικόνα της εκκλησίας Fantoft , μετά τον εμπρησμό .
Τον Μάιο του 1994 , ο Vikernes βρέθηκε ένοχος για τον εμπρησμό του παρεκκλησιού Helmenkollen , της εκκλησίας Skjold και της εκκλησίας Åsane .
Επίσης στο εξώφυλλο του album των Mayhem De Mysteriis Dom Sathanas απεικονίζεται ο καθεδρικός ναός Nidaros , τον οποίο θεωρείται ότι σχεδίαζαν να ανατινάξουν οι Vikernes και Euronymous .
H δολοφονία του Euronymous τον Αύγουστο του 1993 έβαλε ένα τέλος σε αυτό το σχέδιο και καθυστέρησε την κυκλοφορία του album .
Οι Black Metal μουσικοί Samoth , Faust ( και οι δύο μέλη των Emperor ) και ο Jørn Inge Tunsberg ( των Hades Almighty ) επίσης καταδικάστηκαν για εμπρησμούς εκκλησιών .
Στις 10 Αυγούστου του 1993 , ένα γεγονός έκανε το Black Μetal πιο γνωστό στο ευρύ κοινό .
Ο Νορβηγός Øystein 'Euronymous ' Aarseth , κιθαρίστας των Mayhem δολοφονήθηκε απ'τον τότε μπασίστα των Mayhem , Varg Vikernes ( αληθινό όνομα : Kristian Larsson Vikernes ) , μοναδικό μέλος του one-man band σχήματος , Burzum ( από το 1991 ) .
Ο Vikernes μαχαίρωσε θανάσιμα τον Euronymous με πολλαπλά χτυπήματα .
Το πτώμα του Euronymous βρέθηκε έξω από το διαμέρισμα του με 23 πληγές ( μαχαιριές ) , δύο στο κεφάλι , πέντε στο λαιμό και δεκάξι στη πλάτη .
Ο Vikernes υποστήριξε ότι ο Euronymous του επιτέθηκε πρώτος και πως οι περισσότερες πληγές στο σώμα του θύματος προκλήθηκαν από σπασμένα γυαλιά , τα οποία έπεσαν κατά τη διάρκεια της πάλης , μεταξύ των δύο ανδρών .
Το δικαστήριο βρήκε ένοχο τον Vikernes για το φόνο του Euronymous , όπως και για τον εμπρησμό τεσσάρων εκκλησιών .
Ο Vikernes χαμογέλασε καθώς άκουγε την ετυμηγορία του δικαστηρίου , μια εικόνα που μεταφέρθηκε ευρέως από τα μέσα μαζικής ενημέρωσης .
Στις 24 Μαΐου 2009 ο Vikernes αποφυλακίσθηκε με περιοριστικούς όρους .
Το βασικό θέμα στο οποίο επικέντρωσαν οι πρώτοι Black Metal καλλιτέχνες ήταν η αντίθεση στο Χριστιανισμό , κάτι που όμως μετά το κάψιμο εκκλησιών από Black Metal μουσικούς , μεταφράστηκε ως Σατανισμός από τα Μέσα Μαζικής Ενημέρωσης , τα οποία έκαναν λόγο για νεαρούς Σατανιστές που καίνε εκκλησίες .
Με το πέρασμα των χρόνων η ποικιλία στη θεματολογία μεγάλωσε απίστευτα και συνεχίζει να μεγαλώνει συνεχώς .
Οι στίχοι μπορεί να προωθούν Αντι-χριστιανισμό , Παγανισμό , Αθεϊσμό , Σατανισμό , κατάθλιψη , μισανθρωπία , νιχιλισμό , θάνατο και άλλα σκοτεινά θέματα . Άλλοι καλλιτέχνες μπορεί να εστιάζουν αποκλειστικά σε θέματα όπως οι εποχές ( ειδικά το Χειμώνα ) , η φύση , οι παραδόσεις , η φιλοσοφία και η φαντασία .
Τα φωνητικά είναι κραυγές βρυχηθμού ( brutal vocals ) .
Τα φωνητικά του Black Metal μοιάζουν με τους βρυχηθμούς του Death Metal απ ' το οποίο προέρχονται , καθώς το Death είναι συγγενές είδος μα παλιότερο .
Η μόνη διαφορά των φωνητικών από το Black Metal είναι ότι στο Death Metal ο βρυχηθμός είναι πιο βαρύτονος , δηλαδή πιο χαμηλός τονικά ( στη σλανγκ των ακροατών γνωστός και σαν `` βόθρος '' ) , ενώ στο Black Metal ο βρυχηθμός γίνεται σε τονική περιοχή υψηλότερη ( συνήθως στην τονική περιοχή της κανονικής ομιλίας ) .
Φυσικά αυτά ισχύουν μόνο για πρώιμους δίσκους των ιδρυτικών συγκροτημάτων του είδους ( Mayhem , Darkthrone κ.α. ) .
Σε επόμενα άλμπουμ ακόμη και τα ιδρυτικά συγκροτήματα έχουν αλλάξει κάποια στοιχεία , μα οι γενικές αρχές που ορίζουν το Black Metal τηρούνται .
Στο `` παραδοσιακό '' black metal η κιθάρα έχει έντονη παραμόρφωση ( distortion ) , οι νότες στη κιθάρα είναι μακρόσυρτες , παιγμένες με γρήγορα συνεχόμενα χτυπήματα , συνήθως χωρίς παύσεις ( πράγμα που δεν ισχύει για μεταγενέστερα συγκροτήματα ) , τα ντραμς είναι δίκασα και πολύ δυνατά παιγμένα , με συνεχή γρήγορα χτυπήματα .
Το μπάσο συνήθως δεν χρησιμοποιείται αν και στις νεότερες black metal μπάντες βλέπουμε το μπάσο να γίνεται αναπόσπαστο κομμάτι στη μουσική τους .
Το μπάσο συνήθως ακολουθεί την κιθάρα .
Σε πολλές μπάντες λόγω της φτηνής παραγωγής το μπάσο υπάρχει αλλά δεν ακούγεται .
Υπάρχουν όμως και ποιοτικές παραγωγές όπως των Sinistral King , και διορθωμένες μίξεις σε επανεκδόσεις δίσκων , π.χ . διορθωμένοι δίσκοι των Mayhem με πιο έντονο το μπάσο και χωρίς ψεύτικο trigger στα ντραμς .
Αρκετές μπάντες χρησιμοποιούν πλήκτρα , ενώ δεν ήταν αυτός ο κυρίαρχος πρωταρχικός ήχος του είδους .
Ανάλογα με το τι είδους black metal παίζει μια μπάντα , αλλάζουν και τα όργανα .
Π.χ στο Folk black metal έχουμε προσθήκη παραδοσιακών οργάνων κ.ο.κ . Ένα κοινό χαρακτηριστικό είναι η επανάληψη της μουσικής .
Οι τυπικές κιθάρες στο black metal είναι εξάχορδες με δύο active ( ενεργούς ) humbucker μαγνήτες .
Οι ενεργοί μαγνήτες αποδίδουν πιο ψυχρή χροιά .
Κάποιες εταιρείες κιθάρας έχουν ονομάσει μοντέλα κιθάρας black metal , που έχουν μόνο ένα ενεργό μαγνήτη κοντά στη γέφυρα ( bridge ) της κιθάρας , διότι έτσι παράγεται εύκολα υψίσυχνος θόρυβος ( δεν είναι ιδανικές για όλο το φάσμα της χροιάς· αποτελούν λάθος επιλογή για black metal ) .
Οι διασημότεροι κιθαρίστες στο black metal , χρησιμοποιούν κιθάρες με δύο μαγνήτες .
Το πετάλι κιθάρας Caline Mark 4 παράγει την κλασική μαυρομεταλλική χροιά παραμόρφωσης .
Η δημοφιλής ηλεκτρική κιθάρα ESP JH-600 BLACK ( μαύρη Jeff Hanneman ) , η Schecter Damien Platinum-6 FR ή η φτηνή μα ποιοτική Harley Benton EX-84 Modern BK ( και οι δύο με δύο ενεργούς humbucker ) διαμέσω του πεταλιού Caline Mark 4 βγάζουν άμεσα άψογο μαυρομεταλλικό ήχο .
Οι εξάχορδες Schecter με ενεργούς μαγνήτες πάλι είναι ιδανικές για το είδος .
Ο Charles Hedger `` Ghul '' των Mayhem προτιμά τις κιθάρες Schecter .
Ο Obsidian C των Keep of Kalessin προτιμά τις ηλεκτρικές κιθάρες ESP με δύο ενεργούς humbucker ( μαγνήτες ) .
Ο Olve Eikemo ( Abbath Doom Occulta ) προτιμά τις κιθάρες ESP ( π.χ . το 2010 ) και ( μεταγενέστερα ) τις Schecter .
Οι Solar κιθάρες δεν προτιμώνται για την χροιά τους στο black metal διότι δεν αποδίδουν πλήρως το συχνοτικό φάσμα παραμόρφωσης του είδους ( προτιμώνται στο τεχνικό death metal , μα όχι στο κυρίως death metal διότι είναι πολύ ψυχρές ) .
Οι εφτάχορδες κιθάρες συνήθως χρησιμοποιούνται στο death metal και όχι τόσο στο black metal .
Οι Fender μονών μαγνητών δεν αποδίδουν όλο το φάσμα του νορβηγικού ήχου ( άσκοπα χαμένος χρόνος σε ρυθμίσεις ) .
Πολλοί μουσικοί εξελίσσουν την αντίληψή τους στον ήχο .
Οι Marduk αρχικά ηχογραφούσαν με Fender , μα ανακάλυψαν ότι με κιθάρες ESP με ενεργούς μαγνήτες , ο ήχος είναι πιο ταιριαστός .
Οι Mayhem στους μεταγενέστερους δίσκους , χρησιμοποιούν κιθάρες με ενεργούς μαγνήτες .
Στους πρώτους δίσκους χρησιμοποιούσαν Gibson .
Η κιθάρα PRS Santana είναι μεσόφωνη και δεν έχει ενεργούς μαγνήτες .
Δεν είναι ιδανική για την κυρίως σύνθεση , όμως ταιριάζει για κάποια μακρόσυρτα riffs .
Οι Ibanez και οι Jackson είναι εξίσου καλές .
Οι κιθάρες Musicman δεν προτιμώνται , εκτός και αν ο κιθαρίστας των σόλο είναι δεξιοτέχνης ( έχουν καθαρό ήχο , μα όχι την τυπική χροιά του είδους ) .
Το πετάλι κιθάρας Revv G3 χρησιμοποιείται μόνο στα δεξιοτεχνικά σόλο ( εάν αυτά υπάρχουν ) και όχι ως βασικό .
Ο Sigurd Wongraven ( Satyr των Satyricon ) χρησιμοποιεί πετάλια κιθάρας KHDK .
Δεν υπάρχουν απόλυτοι κανόνες επιλογής κιθάρας , όμως η χρήση κιθάρας στα τυφλά δεν έχει επιθυμητά αποτελέσματα .
Μπάσα προτιμώνται με ενεργούς μαγνήτες , και όχι μπάσα για τζαζ γιατί χάνονται ακόμα περισσότερο στη μίξη .
Η φθηνή παραγωγή ήταν κάτι συνηθισμένο για τους πρώτους Black Metal καλλιτέχνες με χαμηλό προϋπολογισμό , ενώ οι ηχογραφήσεις γινόντουσαν συχνά στα σπίτια ή στις αποθήκες/υπόγεια των μουσικών .
Ακόμα και όταν οι μουσικοί είχαν τη δυνατότητα να αυξήσουν την ποιότητα της παραγωγής , πολλοί από αυτούς διάλεγαν να διατηρήσουν τη μουσική τους lo-fi .
Ο λόγος που το έκαναν αυτό ήταν γιατί ήθελαν να διατηρήσουν το είδος αληθινό , πιστό στις underground ρίζες του και να κάνουν τη μουσική πιο ωμή και παγερή .
Το Black Metal είναι πιο γνωστό στο ευρύ κοινό σήμερα .
Η τεχνολογία έχει εξελιχθεί και αυτό βοήθησε και το Black Metal να εξελιχθεί .
Παλαιότερα σε αντίθεση με σήμερα , η συντριπτική πλειοψηφία των Black Metal μουσικών , ακολουθούσε συνειδητά τον δρόμο του underground , μένοντας lo-fi .
Σήμερα η σκηνή είναι πολύ μεγαλύτερη και κανείς μπορεί να συναντήσει μπάντες με απίστευτα χαμηλή ποιότητα ήχου αλλά και μπάντες με απίστευτα υψηλή ποιότητα ήχου .
Ακόμα και σήμερα υπάρχει μια μερίδα μουσικών η οποία ακολουθεί συνειδητά την lo-fi παραγωγή , ηχογραφόντας σε υπόγεια με φθηνά όργανα ή δημιουργόντας μουσική με τη βοήθεια μουσικών προγραμμάτων σε Η/Υ , για τα ντραμς ή κάποιο άλλο όργανο , απόφεύγοντας έτσι την εύρεση ενός επιπλέον μουσικού για τη συγκεκριμένη θέση . Όσο για τις μπάντες που έχουν πολύ υψηλή ποιότητα ήχου κάνοντας ηχογραφήσεις με ακριβό εξοπλισμό , στα καλύτερα στούντιο , γίνονται συνήθως αποδέκτες έντονης κριτικής από μεγάλη μερίδα του Black Metal κοινού . Ένας κλασσικός μειωτικός χαρακτηρισμός , τον οποίο χρησιμοποιούν οι φανς , είναι η λέξη 'sell-out ' .
Αυτός ο χαρακτηρισμός δίνεται συνήθως σε μπάντες που δεν μένουν πιστοί στο είδος , κυνηγώντας χρήμα και φήμη ή επειδή συνεργάζονται με τις πιο γνωστές mainstream δισκογραφικές ή επειδή κάνουν ακριβά μουσικά βίντεο κλιπ και για άλλους λόγους .
Σε αντίθεση με μουσικούς άλλων ειδών , πολλοί Black Metal καλλιτέχνες δεν πραγματοποιούν ζωντανές εμφανίσεις .
Mainstream Black Metal συγκροτήματα που επιλέγουν να δώσουν ζωντανές εμφανίσεις κάνουν χρήση σκηνικών και θεατρικών .
Οι Mayhem και οι Gorgoroth ανάμεσα σε άλλες μπάντες έχουν κάνει αμφιλεγόμενες εμφανίσεις , στις οποίες υπήρξαν κομμένα κεφάλια ζώων , μακέτες σταύρωσης , μεσαιωνικά όπλα και τα μέλη των συγκροτημάτων λουσμένα με αίμα ζώων .
Οι Black Metal καλλιτέχνες πολλές φορές εμφανίζονται ντυμένοι στα μαύρα με μπότες μάχης , ζώνες με σφαίρες , περικάρπια με καρφιά ή ανάποδους σταυρούς/πεντάλφες για να τονίσουν την αντιχριστιανική ή αντιθρησκευτική στάση τους.Το πιο κλασσικό χαρακτηριστικό είναι η χρήση corpse-paint ( δες παρακάτω ) .
Στις αρχές της δεκαετίας του '90 , οι πιο πρωτοπόροι Black Metal καλλιτέχνες , χρησιμοποιούσαν απλές ασπρόμαυρες εικόνες .
Αυτό μπορεί να έγινε σαν αντίδραση ενάντια στις Death Metal μπάντες , οι οποίες εκείνο το καιρό είχαν ξεκινήσει να χρησιμοποιούν ανοιχτόχρωμες εικόνες για τα album τους .
Οι πιο underground Black Metal καλλιτέχνες διατήρησαν αυτό το στυλ ( ασπρόμαυρο ) .
Τα εξώφυλλα των album μπορεί να έχουν φανταστικά τοπία ή αληθινά τοπία της φύσης ή και βίαιες εικόνες και άλλου τύπου εικόνες , ανάλογα με τη θεματολογία με την οποία ασχολείται το κάθε συγκρότημα , αλλά και τον τρόπο με τον οποίο το συγκρότημα παίζει Black Metal .
Τα Black Metal λογότυπα έχουν συνήθως λευκούς χαρακτήρες σε μαύρο φόντο , είναι δυσανάγνωστα και περιέχουν διάφορα σύμβολα π.χ ανάποδος σταυρός , πεντάλφα ή ανάποδη πεντάλφα , μαύρος ήλιος κ.α.Πολύ συχνή στους Black Metal καλλιτέχνες , η χρήση του corpse-painting , ενός είδους ασπρόμαυρου make-up ( πολλές φορές ανεμειγμένο με πραγματικό ή ψεύτικο αίμα ) , το οποίο χρησιμοποιείται για να δημιουργεί παρόμοια με πτώματος εικόνα .
Το corpse-paint χρησιμοποιείται από πολλούς Black Metal μουσικούς είτε σε ζωντανές εμφανίσεις , είτε για φωτογραφίσεις .
Το Black Metal σήμερα δεν είναι τόσο συγκεκριμένο όσο ήταν παλαιότερα . Έχει εξαπλωθεί σε κάθε γωνιά του πλανήτη .
Υπάρχουν πάρα πολλά συγκροτήματα , γνωστά ή λιγότερο γνωστά , που παίζουν Black Metal με επιρροές από άλλα είδη , και το κάθε άκουσμα εκφράζει ένα διαφορετικό συναίσθημα .
Επίσης τα θέματα με τα οποία ασχολούνται τα Black Metal συγκροτήματα σήμερα , παρουσιάζουν μεγάλη θεματολογική ποικιλία και δεν περιορίζονται μόνο σε θέματα όπως ο Σατανισμός και ο Αντιχριστιανισμός .
Λόγω της παρουσίας αλλεπάλληλων υπερδιαστημάτων ( μη άμεσα αλληλουχικών διαστημάτων ) ελαττωμένης τετάρτης ( που λέγεται και μείζονα τρίτη ή διάστημα τεσσάρων ημιτονίων ) είναι μυστηριώδης κλίμακα .
Και σε οποιαδήποτε τονική της μεταφορά ( transposition ) .
Συνήθως δεν προτιμάται στην κυρίαρχη μορφή δηλαδή στην κλίμακα 5ης βαθμίδας διότι δίνεται βάρος σε άλλα διαστήματα . φρυγική του μι ( σε τονικά διαστήματα ) τρόπος ( mode ) : μι φα σολ λα σι ντο ρε μι μείζονα : 1 ♭2 ♭3 4 5 ♭6 ♭7 1 ελάσσονα : 1 ♭2 3 4 5 6 7 1 Η φρύγια προτιμάται εξίσου σε όλες τις βαθμίδες της διότι δεν διαταράσσεται το ύφος της .
Οι περισσότεροι μουσικοί της black metal , χρησιμοποιούν τους ημιτονικούς τύπους ( η αρχική νότα στο ημιτονικό σύστημα γραφής μουσικών διαστημάτων είναι η μηδενική ενώ αντίθετα στο τονικό σύστημα ακριβώς η ίδια νότα είναι ο πρώτος τόνος ) .
Στην πράξη συνδυάζονται πολλές κλίμακες .
Ο τρόπος σύνθεσης συνήθως υπάγεται στον μινιμαλιστικό μοντερνισμό ( είδος ρομαντισμού , όχι με την σημασία ρομαντικός αλλά σύμφωνα με την μουσική ιστορική κατηγοριοποίηση ) .
Ελάχιστες συνθέσεις είναι ατονικές· με διαστηματικά κριτήρια δηλαδή το black metal δεν είναι ακραίο είδος .
Κατά τον συνδυασμό κλιμάκων δίνεται έμφαση στα εξής διαστήματα ως μετάβαση μπροστά ή πίσω , ή και οκταβικά ( σε άλλες οκτάβες ) .
Η σειρά αναφέρεται από το πιο θριλερικό ( horror ) μουσικό διάστημα , στο λιγότερο , και αφορά είτε σειραϊκή εκτέλεση , είτε συνήχηση .
Τα συναισθήματα των διαστημάτων παραμένουν εμφανή ακόμα και αν παρεμβάλλονται λίγες νότες . Όμως οι ενδιάμεσες νότες καλό θα ήταν να υπάγονται σε κλίμακα σχετικού ύφους .
Τα υπερδιαστήματα ( δηλαδή διαστήματα στα οποία όμως παρεμβάλλονται και άλλες νότες ) έχουν τεράστια σημασία στη μουσική σύνθεση , διότι κατά τη σύνθεση σκοπός δεν είναι ο τέλειος έλεγχος δύο μόνο νοτών· αλλά η διαχείριση πολλών .