Δυσαρεστημένος με την εδαφική έκταση της χώρας του , που θεωρούσε ανάξια του μεγαλείου της , ο Οργκετόριξ , ο πιο ευγενής και πλουσιότερος των Ελβετών , συγκέντρωσε δύναμη υπό την ηγεσία του και έπεισε τους συμπολίτες του να μεταναστεύσουν πανδημεί από τα εδάφη τους , εισβάλλοντας στη Γαλατία .
Αποφάσισαν δε να συγκεντρώσουν αποθέματα σιταριού , υποζυγίων και άλλων αναγκαίων για τη μετανάστευση σε περίοδο δύο ετών .
Οι Ελβετοί όταν πληροφορήθηκαν την προσπάθεια του Οργκετόριγα να καταλάβει την εξουσία , τον καταδίκασαν να καεί στην πυρά .
Ο Οργκετόριξ συγκέντρωσε χιλιάδες υποστηρικτών και δούλων του για να αποφύγει την ποινή , αλλά τελικά πέθανε , ίσως ο θάνατός του οφείλονταν σε αυτοκτονία .
Μετά τον θάνατό του , τα σχέδια της μετανάστευσης συνεχίστηκαν και οι Ελβετοί , πιεζόμενοι και από τους βόρειους γείτονές τους Γερμανούς , εγκατέλειψαν τη χώρα τους αφού πρώτα έκαψαν τις πόλεις και τα χωριά τους , για να μην υπάρχει επιστροφή και εισέβαλαν στη Γαλατία .
Οι γαλατικές φυλές ζήτησαν τη βοήθεια του Ιούλιου Καίσαρα , ο οποίος έσπευσε και απέτρεψε τη μετανάστευση των Ελβετών που σχεδίαζαν να εγκατασταθούν έως και τις ακτές του Ατλαντικού , κατατροπώνοντάς τους στην αποφασιστική μάχη που διεξήχθη κοντά στη γαλατική πόλη Βίβρακτα , όπου οι Ελβετοί και οι σύμμαχοί τους νικήθηκαν και έχασαν το μεγαλύτερο μέρος του στρατού και των αποσκευών τους .
Επίσης απώθησε τη γερμανική φυλή των Σουηβών υπό τον Αριόβιστο , οι οποίοι είχαν εγκατασταθεί σε τμήμα εδάφους των Σηκουανών και συνεχώς αύξαιναν την κυριαρχία τους στην περιοχή με την προσέλκυση περισσότερων γερμανικών φυλών .
Μετά την εκδίωξη των Ελβετών και των Γερμανών , ο Καίσαρ άφησε τις λεγεώνες του στη Γαλατία , στα εδάφη των Σηκουανών , και ο ίδιος επέστρεψε στη βάση του , την Εντεύθεν των Άλπεων Γαλατία .
Το δεύτερο βιβλίο αρχίζει με την επίκληση ενός νέου κινδύνου : οι Βέλγες ετοιμάζονταν να επιτεθούν στις ρωμαϊκές λεγεώνες που βρίσκονταν στη Γαλατία .
Ο Καίσαρ απέτρεψε αυτή την επίθεση εισβάλλοντας ο ίδιος στο βελγικό έδαφος .
Οι Ρέμοι , γείτονες των Βέλγων , συντάχθηκαν με τους Ρωμαίους και τους έδωσαν πληροφορίες σχετικά με τον συνασπισμό των λαών που απάρτιζαν τις βελγικές στρατιωτικές δυνάμεις και την κατάσταση των στρατευμάτων .
Οι Βέλγες , που εξεπλάγησαν από την ταχεία πρόοδο των λεγεώνων , ανασυντάχθηκαν και πορεύθηκαν κατά των Ρωμαίων και των συμμάχων τους και πολιόρκησαν το Βίβραξ , οχυρό ( oppidum ) των Ρέμων .
Ο Καίσαρ εγκατέστησε το στρατόπεδό του στις όχθες του ποταμού Αιν , βοήθησε τους πολιορκημένους Ρέμους στο οχυρό Βίβραξ και περίμενε .
Οι Βέλγες με τη σειρά τους υποχώρησαν σε ένα στρατόπεδο όχι μακριά από αυτό των Ρωμαίων .
Οι δύο εχθροί παρατηρούσαν και δοκίμαζαν ο ένας τον άλλο χωρίς να θέλουν να ξεκινήσουν τις εχθροπραξίες .
Τελικά η μάχη έγινε και οι Βέλγες αποκρούσθηκαν και υπέστησαν μεγάλες απώλειες .
Μετά την ήττα , τα βελγικά στρατεύματα αποσύρθηκαν.Ο Καίσαρ , φοβούμενος κάποια παγίδα , τους καταδίωξε , η βελγική οπισθοφυλακή σφαγιάστηκε και η υποχώρησή τους κατέληξε σε πανωλεθρία .
Ο Καίσαρ εισχώρησε βαθύτερα στο βελγικό έδαφος , όπου υπέταξε τους Σουεσσιώνες , τους Βελλοβάκους , τους Αιδούους και τους Αμβιανούς αμαχητί , ενώ οι Νέρβιοι και οι γείτονές τους ετοιμάστηκαν να αντισταθούν .
Η μάχη έγινε στις όχθες του ποταμού Σαμπίς ( τον σημερινό Σαμπρ ή τον Λυς ) .
Αρχικά αιφνιδιασμένοι από την επίθεση του εχθρού , οι Ρωμαίοι βρέθηκαν σε δύσκολη θέση , αλλά ανέλαβαν το προβάδισμα και κέρδισαν παρά την ηρωική αντίσταση των Νερβίων , των οποίων οι δυνάμεις σχεδόν καταστράφηκαν .
Ο Καίσαρ φέρθηκε με επιείκεια στους επιζώντες , που κράτησαν τα εδάφη τους και τέθηκαν υπό την προστασία του . Έμεναν οι Ατουατούκοι , που δεν είχαν προλάβει να φθάσουν στο πεδίο της μάχης , οι οποίοι οχυρώθηκαν σε ένα κάστρο , που ο Καίσαρ άρχισε να πολιορκεί .
Εντυπωσιασμένοι από την τεχνολογία του ρωμαϊκού στρατού , οι Ατουατούκοι προσποιήθηκαν ότι ήθελαν να παραδοθούν ώστε να εξαπατήσουν τις φρουρές των λεγεώνων και να προσπαθήσουν μια έξοδο , επωφελούμενοι από τη νύχτα .
Το σχέδιό τους όμως απέτυχε και πλήρωσαν ακριβά την υποκρισία τους . 53.000 από αυτούς πωλήθηκαν σαν δούλοι .
Οι άλλοι γαλατικοί λαοί υποτάχθηκαν , η εξουσία της Ρώμης εγκαταστάθηκε .
Ο Καίσαρ επωφελήθηκε από την ειρήνη για να επιστρέψει στη Ρώμη θριαμβευτής .
Στο τέλος του έτους 57 π.Χ. , η αισιοδοξία του Καίσαρα ήταν μεγάλη : « Αυτές οι εκστρατείες έφεραν την ειρήνη σε όλη τη Γαλατία . [ ... ] Λόγω αυτών των γεγονότων , μετά από την αναφορά του Καίσαρα , διακηρύχθηκαν δεκαπέντε ημέρες επινίκιες θυσίες , που δεν είχε συμβεί σε κανέναν » . Όταν ο Καίσαρ έφυγε για την Ιταλία , έστειλε τον Σέρβιο Γάλβα με τα στρατεύματά του στις Άλπεις , στους Ναντουάντες , τους Βέραγρους και τους Σεδόνους , που κατοικούσαν κοντά στα σύνορα των Αλλοβρόγων έως την κορυφή των Άλπεων .
Αιτία της αποστολής ήταν η διάνοιξη δρόμου μέσω των Άλπεων για να διευκολυνθεί το εμπόριο , γεγονός που επετεύχθη μετά από αλλεπάλληλες μάχες .
Καθ΄οδόν τους επιτέθηκαν οι Βέραγροι που φοβούνταν ότι είχε έρθει η σειρά τους να κατακτηθούν , και επωφελήθηκαν από την αριθμητική τους πλειοψηφία έναντι των Ρωμαίων . Όταν το στρατόπεδο των Ρωμαίων δέχθηκε επίθεση , δοκίμασαν μια τολμηρή έξοδο που αιφνιδίασε τον αντίπαλο και κατάφεραν να νικήσουν .
Και ενώ ο Καίσαρ πίστευε ότι η Γαλατία είχε εξ ολοκλήρου υποταχθεί και έφυγε για την Ιλλυρία , πολλοί λαοί της Βρετάνης , με πρωτοβουλία των Βενετών , οργάνωσαν μια επανάσταση κατά των Ρωμαίων .
Ο πόλεμος κρίθηκε στη θάλασσα .
Ο Καίσαρας ανησυχούσε πολύ για την υπεροχή του στόλου και τη ναυτική τεχνογνωσία των Βενετών .
Αλλά χάρη στη στρατηγική που αναπτύχθηκε με επιθέσεις στο ένα πλοίο μετά το άλλο και στη συνέχεια στην πτώση του ανέμου , η ρωμαϊκή ναυτική ηγεσία θριάμβευσε και κέρδισαν τον πόλεμο .
Ο επόμενος πόλεμος έλαβε χώρα στην Ακουιτανία , εναντίον των Σοτιατών και υπό τη διοίκηση του Πόπλιου Κράσσου .
Οι Ρωμαίοι υπέταξαν διάφορους λαούς με δυσκολία , παρά τη βοήθεια που έλαβαν από τη γειτονική Εντεύθεν Ιβηρία .
Εξακολουθούσαν να υπάρχουν μόνο δύο ανυπότακτοι λαοί στη Γαλατία , οι Μορίνοι και οι Μενάπιοι , που κατοικούσαν στις ακτές της Μάγχης και που ο Καίσαρ καταδίωξε ακόμη και μέσα στο δάσος στο οποίο είχαν καταφύγει .
Το τέταρτο βιβλίο , το οποίο ξεκινά στις αρχές του έτους 55 π.Χ. , υπό την υπατεία του Κράσσου και του Πομπήιου , αναφέρεται στους πολέμους κατά της Γερμανίας .
Ξεκινά με μια τρομακτική περιγραφή των Σουηβών , που τους χαρακτηρίζει επικίνδυνους λόγω της πολεμικής τους διάθεσης και ισχυρούς λόγω του αριθμού τους , της ανδρείας και της σκληρότητας των τρόπων τους .
Οι επιθετικοί Σουήβοι είχαν υποτάξει πολλές γερμανικές φυλές στις όχθες του Ρήνου και επιτέθηκαν κατά του γαλατικού φύλου των Μεναπίων .
Φοβούμενος ότι οι Γαλάτες , « λαός λιπόψυχος » , θα συμμαχούσαν με τους Γερμανούς , ο Καίσαρ πήρε το προβάδισμα και πήγε στο Ρήνο .
Συνάντησε τους μετανάστες-εισβολείς για διαπραγματεύσεις μεταξύ των ποταμών Μεύση και Ρήνου .
Βλέποντας το ρωμαϊκό ιππικό να προωθείται , λίγοι Γερμανοί ιππείς επιτέθηκαν κατά λάθος για να τους καταρρίψουν .
Αφού αιχμαλώτισε τους αρχηγούς τους που πήγαν να διαπραγματευτούν , νίκησε εύκολα τα υπόλοιπα στρατεύματα .
Τότε ο Καίσαρας αποφάσισε να διασχίσει το Ρήνο , για να εξουδετερώσει κάθε απειλή που μπορούσε να προέλθει από φυλές όπως οι Σουηβοί ή οι Σούγαμβροι .
Κατασκεύασε ένα νέο είδος γέφυρας , δεδομένης της δυσκολίας του περιβάλλοντος , διέσχισε τον ποταμό και πυρπόλησε σε αντίποινα τα έρημα χωριά των Σουηβών και των Σουγάμβρων , διεισδύοντας για μια εβδομάδα σε σουηβικό έδαφος χωρίς να συναντήσει κανέναν και πίστεψε ότι είχε απαλλάξει τους συμμάχους του Ούβιους από την απειλή τους .
Πέρασε πίσω τον Ρήνο και κατέστρεψε τη γέφυρα .
Αποφάσισε να χρησιμοποιήσει το τέλος του καλοκαιριού για να κάνει μια αναγνώριση της Βρετανίας , την οποία ήθελε να τιμωρήσει γιατί είχε στείλει ενισχύσεις στους Γαλάτες κατά τη διάρκεια των πολέμων .
Τα ρωμαϊκά στρατεύματα διέσχισαν τη Μάγχη από τον πορθμό του Καλαί .
Οι Βρετανοί τους περίμεναν οπλισμένοι στην ακτή , έτοιμοι να υπερασπιστούν τα εδάφη τους .
Παρά τις δυσκολίες της απόβασης , οι Ρωμαίοι κατάφεραν να αποβιβαστούν , απωθώντας τους Βρετανούς και χωρίς να τους καταδιώξουν .
Οι Βρετανοί συνήψαν ειρήνη , παραδίδοντας και ομήρους .
Οι Ρωμαίοι όμως εγκλωβίστηκαν στο νησί λόγω των μεγάλων παλιρροιών και άσχημων καιρικών συνθηκών που κατέστρεψαν εν μέρει το στόλο τους , που πίστευαν ότι είχαν επαρκώς ασφαλίσει .
Βλέποντάς τους έτσι αποδυναμωμένους , χωρίς προμήθειες , χωρίς πιθανή ενίσχυση και σχεδόν χωρίς ιππικό , οι Βρετανοί συνέχισαν τον αγώνα .
Οι Ρωμαίοι τους νίκησαν ξανά , δέχθηκαν νέα έκκληση για σύναψη ειρήνης και επέστρεψαν στη Γαλατία .
Συγχρόνως , οι Μορίνοι , υποταγμένοι έως πριν την αναχώρηση του Καίσαρα για τη Βρετανία , άρχισαν λεηλασίες .
Ο Καίσαρ έστειλε στρατεύματα και τους υπέταξε .
Επίσης οι Ρωμαίοι έκαναν επιθέσεις και κατά των Μεναπίων , καταστρέφοντας τις σοδειές και τις αγροικίες τους . Όπως κάθε χρόνο , ο Καίσαρ επέστρεψε στη Ρώμη , ενώ οι άντρες του ναυπηγούσαν νέο στόλο .
Μετά από μια παράκαμψη στην Ιλλυρία για να διευθετήσει προβλήματα επέστρεψε στη Γαλατία και διέταξε τα στρατεύματά του να συγκεντρωθούν στα πλαίσια της προετοιμασίας για μια νέα επίθεση στο νησί της Βρετανίας .
Παρά την ανυποταξία ορισμένων , που γρήγορα κάμφθηκε , ο Καίσαρ συνοδεύονταν από πολλούς Γαλάτες ηγέτες . Ένας στόλος από οχτακόσια πλοία έφτασε στη Βρετανία .
Μια καταιγίδα , όμως , ανάγκασε τα πλοία να παραμείνουν αγγυροβολημένα και κατά τη διάρκεια αυτής της περιόδου ο εχθρός συγκέντρωσε τις δυνάμεις του .
Ο Καίσαρ κάνει εδώ μια γεωγραφική και εθνογραφική περιγραφή της Βρετανίας αρκετά ακριβή , αν και υποτυπώδη ( της αποδίδει το σχήμα τριγώνου , αλλά ο προσανατολισμός και τα νησιά που αναφέρει είναι εύκολα αναγνωρίσιμα ) .
Η καταδίωξη των εχθρών οδήγησε τις ρωμαϊκές λεγεώνες στον Τάμεση , που τον διέσχισαν .
Οι Τρινόβαντες , και άλλοι λαοί που ακολούθησαν το παράδειγμά τους , συνθηκολόγησαν με τον Καίσαρα εναντίον του Κασσιβελαύνου , αρχηγού των δυνάμεων των Βρετανών , ο οποίος παραδόθηκε μετά από αρκετές ήττες και συνθηκολόγησε πληρώνοντας ετήσιο φόρο .
Επιστρέφοντας στη Γαλατία , ο Καίσαρ διασκόρπισε τις λεγεώνες του για την περίοδο του χειμώνα σε διάφορες περιοχές της βόρειας Γαλατίας , λόγω κακής συγκομιδής εκείνη τη χρονιά .
Τότε εκδηλώθηκε επίθεση πολλών γαλατικών φυλών υπό την ηγεσία του Εβούρωνα Αμβιόριγα κατά των στρατοπέδων , οπότε και καταστράφηκε μια λεγεώνα και πολιορκήθηκαν δύο άλλες ( Μάχη της Ατουτατούκας ) .
Το ρωμαϊκό στρατόπεδο που διοικούνταν από τον Κόιντο Τύλλιο Κικέρωνα κατάφερε τελικά να ειδοποιήσει τον Καίσαρα , ο οποίος έσπευσε με τις διαθέσιμες ενισχύσεις και κατέστειλε την εξέγερση .
Στη συνέχεια , ήταν η σειρά των Τρεβήρων να εξεγερθούν κατά της ρωμαϊκής κυριαρχίας .
Οι Ρωμαίοι τους καταδίωξαν και σκότωσαν τον αρχηγό τους .
Η Γαλατία φαινόταν σχεδόν να έχει ειρηνεύσει .
Ο Καίσαρ , ωστόσο , εξακολουθούσε να είναι επιφυλακτικός και ζήτησε από τον Πομπήιο να στείλει ενισχύσεις .
Πράγματι , οι Γαλάτες βρίσκονταν στη διαδικασία συγκρότησης συνασπισμού για να ξαναρχίσουν τον αγώνα . Όταν ο Καίσαρ , έχοντας συντρίψει τους Νερβίους , έκανε σύγκληση συνεδρίου όλων των αρχηγών της Γαλατίας στη Λουτέτια , πόλη της φυλής των Παρισίων , οι Σέσωνες , οι Καρνούτοι , οι Μενάπιοι και οι Τρέβηροι αρνήθηκαν να παραστούν .
Με το τέλος του συνεδρίου στράφηκε εναντίον τους : Οι δύο πρώτοι συνθηκολόγησαν , φοβισμένοι από τις ρωμαϊκές λεγεώνες που τους απειλούσαν και οι Μενάπιοι νικήθηκαν εύκολα .
Οι Τρέβηροι όμως επιτέθηκαν στο στρατόπεδο του Λαβηινού , που ήταν υπεύθυνος για την τοπική λεγεώνα .
Ο Λαβηινός προσποιήθηκε ότι προσπαθεί να δραπετεύσει , παρέσυρε τους Γαλάτες σε δυσμενές έδαφος και τους νίκησε .
Ο Σουηβοί , οι οποίοι έπρεπε να είχαν έρθει ως ενίσχυση , προτίμησαν να μην αναμιχθούν και επέστρεψαν στα εδάφη τους , αλλά αυτό έφτασε για να αποφασίσει ο Καίσαρ να τους τιμωρήσει και έτσι πέρασε για δεύτερη φορά τον Ρήνο .
Πληροφορήθηκε από τους Ούβιους ότι οι Σουηβοί τον περίμεναν σε ενέδρα σε δάσος .
Ο Καίσαρ κάνει εδώ μία παρέκβαση στην ιστορία του για να αναλύσει τις διαφορές ανάμεσα στους Γαλάτες και τους Γερμανούς .
Οι Γαλάτες , λέει , σε όλα τα επίπεδα , χωρίζονταν σε δύο αντίπαλα κόμματα .
Στην κοινωνική ιεραρχία υψηλά ήταν οι δρυίδες και ιππότες .
Οι δρυίδες χρησίμευαν επίσης ως διαιτητές σε ιδιωτικές διενέξεις .
Το κύρος τους ήταν σπουδαίο , το λειτούργημά τους ήταν δύσκολο να κατανοηθεί από τους αμύητους .
Σύμφωνα με τον Καίσαρα , οι δρυιδικές πρακτικές προέρχονταν από τη Βρετανία .
Ο Καίσαρας προσθέτει στην περιγραφή του την πρακτική της ανθρώπινης θυσίας .
Οι Γαλάτες ήταν πολύ ευλαβείς .
Τιμούσαν κυρίως τον Ερμή ( Λου ) . Όσο για τους Γερμανούς , ήταν λιγότερο ανεπτυγμένοι : ζούσαν κυρίως από το κυνήγι και την κτηνοτροφία .
Για να αποφύγουν έναν πιο κατασταλαγμένο τρόπο ζωής που θα τους μαλάκωνε και θα τους απομάκρυνε από τον πόλεμο , η κατοχή έγγειας ιδιοκτησίας περιορίζονταν σε ένα χρόνο .
Παλιότερα ήταν υπό την κυριαρχία των Γαλατών , στην εποχή του Καίσαρα όμως ήταν πιο ισχυροί , γιατί οι Γαλάτες , έχοντας έρθει σε επαφή με τον ελληνιστικο-ρωμαϊκό πολιτισμό , ήταν συνηθισμένοι στην άνεση και την πολυτέλεια .
Περιγράφει στη συνέχεια το δάσος της Ερκύνας που εκτείνονταν από την Ελβετία έως τη Δακία και τα σπάνια ζώα που ζούσαν εκεί .
Ο Καίσαρ , αρνούμενος να ακολουθήσει τους Γερμανούς σ ' αυτό το δάσος , παρακολουθούσε την περιοχή καθώς προσπαθούσε να συλλάβει τον Αμβιόριγα και να εξοντώσει τη φυλή του .
Τότε οι προμήθειες που συσσωρεύτηκαν στο φρούριο της Ατουατούκας προσέλκυσαν τους Γερμανούς που προκάλεσαν ελαφρές απώλειες στους Ρωμαίους , υποχώρησαν δε αμέσως όταν κατέφθασαν ρωμαϊκές ενισχύσεις .