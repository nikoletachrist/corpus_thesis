Ακάθιστος ύμνος ονομάζεται γενικά κάθε ορθόδοξος χριστιανικός ύμνος ο οποίος ψάλλεται από τους χριστιανούς πιστούς σε όρθια στάση . Έχει επικρατήσει όμως να λέγεται έτσι ένας ύμνος ( « Κοντάκιο » ) της Ορθόδοξης Εκκλησίας προς τιμήν της Θεοτόκου , γνωστός ως Τη Υπερμάχω Στρατηγώ , ο οποίος ψάλλεται στους ναούς τις πέντε πρώτες Παρασκευές της Μεγάλης Τεσσαρακοστής , τις πρώτες τέσσερις τμηματικά , και την πέμπτη ολόκληρος .
Είναι ένας ύμνος που αποτελείται από προοίμιο και 24 οίκους ( στροφές ) σε ελληνική αλφαβητική ακροστιχίδα , από το Α ως το Ω ( κάθε « οίκος » ξεκινά με το αντίστοιχο κατά σειρά ελληνικό γράμμα ) .
Ο Ακάθιστος ύμνος θεωρείται ως ένα αριστούργημα της βυζαντινής υμνογραφίας .
Είναι γραμμένος πάνω στους κανόνες της ομοτονίας , ισοσυλλαβίας και εν μέρει της ομοιοκαταληξίας .
Η γλώσσα του είναι σοβαρή και ποιητική και πλουτίζεται από κοσμητικά επίθετα και πολλά σχήματα λόγου ( αντιθέσεις , μεταφορές , κλπ ) .
Το θέμα του είναι η εξύμνηση της ενανθρώπισης του Θεού μέσω της Θεοτόκου , πράγμα που γίνεται με πολλές εκφράσεις χαράς και αγαλλίασης , οπου του προσδίδουν θριαμβευτικό τόνο .
Ο ύμνος αυτός ονομάζεται « Ακάθιστος » από την όρθια στάση , που τηρούσαν οι πιστοί κατά τη διάρκεια της ψαλμωδίας της .
Ολοι οι πιστοί έψαλαν τον Ακάθιστο ύμνο όρθιοι , υπό τις συνθήκες που θεωρείται ότι εψάλη για πρώτη φορά , ενώ το εκκλησίασμα παρακολουθούσε όρθιο και την ακολουθία της εορτής του Ευαγγελισμού , με την οποία συνδέθηκε ο ύμνος .
Το έτος 626 , και ενώ ο Αυτοκράτορας Ηράκλειος ηγείτο εκστρατείας του βυζαντινού στρατού κατά των Περσών , η Κωνσταντινούπολη πολιορκήθηκε αιφνιδίως από τους Αβάρους .
Γνωρίζοντας την απουσία του στρατού , οι Άβαροι απέρριψαν κάθε πρόταση εκεχειρίας και την 6η Αυγούστου κατέλαβαν την Παναγία των Βλαχερνών .
Σε συνεργασία με τους Πέρσες , τη νύχτα της 7ης προς 8η Αυγούστου , ετοιμάζονταν για την τελική επίθεση , ενώ ο Πατριάρχης Σέργιος περιέτρεχε τα τείχη της Πόλης με την εικόνα της Παναγίας της Βλαχερνίτισσας και ενεθάρρυνε το λαό στην αντίσταση .
Τη νύχτα εκείνη , φοβερός ανεμοστρόβιλος , που αποδόθηκε σε θεϊκή αρωγή , δημιούργησε τρικυμία και κατέστρεψε τον εχθρικό στόλο , ενώ αντεπίθεση των αμυνόμενων προξένησε τεράστιες απώλειες στους Αβάρους και τους Πέρσες , οι οποίοι αναγκάστηκαν να λύσουν την πολιορκία και να αποχωρήσουν άπρακτοι . « Τῇ ὑπερμάχῳ στρατηγῷ τὰ νικητήρια , ὡς λυτρωθεῖσα τῶν δεινῶν εὐχαριστήρια , ἀναγράφω σοι ἡ Πόλις σου Θεοτόκε . Ἀλλ ' ὡς ἔχουσα τὸ κράτος ἀπροσμάχητον , ἐκ παντοίων με κινδύνων ἐλευθέρωσον , ἵνα κράζω σοι· Χαῖρε , Νύμφη ἀνύμφευτε » .
Την 8η Αυγούστου , η Πόλη είχε σωθεί από τη μεγαλύτερη ως τότε απειλή της ιστορίας της .
Ο λαός , θέλοντας να πανηγυρίσει τη σωτηρία του , την οποία απέδιδε σε συνδρομή της Θεοτόκου , συγκεντρώθηκε στο Ναό της Παναγίας των Βλαχερνών .
Τότε , κατά την παράδοση , όρθιο το πλήθος έψαλε τον από τότε λεγόμενο « Ακάθιστο Ύμνο » στην Παναγία , αποδίδοντας τα « νικητήρια » και την ευγνωμοσύνη του « τῇ ὑπερμάχῳ στρατηγῷ » .
Κατά την επικρατέστερη άποψη , δεν ήταν δυνατό να συνετέθη ο ύμνος σε μία νύκτα . Άρα , μάλλον είχε συντεθεί νωρίτερα και μάλιστα θεωρείται ότι ψαλλόταν στο συγκεκριμένο ναό στην αγρυπνία της 15ης Αυγούστου κάθε έτους .
Απλώς , εκείνη την ημέρα ο ύμνος εψάλη « ὀρθοστάδην » , ενώ αντικαταστάθηκε το ως τότε προοίμιο ( « Τὸ προσταχθὲν μυστικῶς λαβὼν ἐν γνώσει » ) με το ως σήμερα χρησιμοποιούμενο « Τῇ ὑπερμάχῳ στρατηγῷ τὰ νικητήρια » , το οποίο έδωσε τον δοξολογικό και εγκωμιαστικό τόνο στον ως τότε διηγηματικό και δογματικό ύμνο .
Σύμφωνα όμως με άλλες ιστορικές πηγές , ο Ακάθιστος Ύμνος συνδέεται και με άλλα παρόμοια γεγονότα , όπως τις πολιορκίες και την σωτηρία της Κωνσταντινούπολης επί των Αυτοκρατόρων Κωνσταντίνου του Πωγωνάτου ( 673 ) , Λέοντος του Ισαύρου ( 717-718 ) και Μιχαήλ Γ΄ ( 860 ) .
Δεδομένων των τότε ιστορικών συνθηκών ( εικονομαχική έριδα , κλπ . ) , δε θεωρείται απίθανο η Παράδοση να έχει αλλοιώσει την ιστορική πραγματικότητα , με αποτέλεσμα να καθίσταται πολύ δύσκολο να λεχθεί μετά βεβαιότητος ποιο ήταν το ιστορικό περιβάλλον της δημιουργίας του Ύμνου .
Ενώ είναι αδιαμφισβήτητο ότι ο ύμνος ψαλλόταν ως ευχαριστήρια ωδή προς την υπέρμαχο στρατηγό του Βυζαντινού κράτους , εντούτοις το πρόβλημα της σύνθεσης του Κοντακίου του Ακάθιστου Ύμνου παραμένει μέχρι και σήμερα ένα από τα σημαντικότερα και δυσκολότερα φιλολογικά προβλήματα , καθώς οι μελετητές όχι μόνο δεν έχουν ακόμη καταλήξει στο ποιος , πότε και γιατί συνέθεσε τον ύμνο αυτό , αλλά οι γνώμες τους εμφανίζουν και μεγάλες αποκλίσεις .
Το ποιος και το πότε βεβαίως είναι αλληλένδετα , αλλά σε όλη τη χειρόγραφη παράδοση ο ύμνος φέρεται ως ανώνυμος , ενώ ο Συναξαριστής που τον συνδέει με τα γεγονότα του Αυγούστου του 626 δεν αναφέρει ούτε το χρόνο της σύνθεσής του , ούτε τον μελωδό του .
Το περιεχόμενό του πάντως απηχεί τις δογματικές θέσεις της Γ΄ Οικουμενικής Συνόδου , επομένως η χρονολογία σύγκλησής της , το 431 , αποτελεί μία σταθερά ( terminus post quem ) , καθώς είναι σίγουρο ότι ο ύμνος δεν συνετέθη νωρίτερα .
Από την άλλη , κάποιοι ερευνητές θεωρούν ότι από το περιεχόμενό του συνάγεται ότι ο ύμνος αναφέρεται σε κοινό εορτασμό του Ευαγγελισμού και των Χριστουγέννων , εορτές οι οποίες χωρίστηκαν κατά τη βασιλεία του Ιουστινιανού ( 527-565 ) , πράγμα που , αν ισχύει , αφενός σημαίνει ότι ο ύμνος γράφτηκε το αργότερο επί Ιουστινιανού , αφετέρου ενισχύει την άποψη ότι προϋπήρχε των γεγονότων του 626 .
Η παράδοση όμως αποδίδει τον Ακάθιστο ύμνο στον μεγάλο βυζαντινό υμνογράφο του 6ου αιώνα , Ρωμανό τον Μελωδό .
Την άποψη αυτή υποστηρίζουν πολλοί ερευνητές ( P.
F.
Krypiakiewicz , F.
Doelger , H.-G.
Beck , E.
Wellesz , P.
Maas , Σ.
Ευστρατιάδης ) , οι οποίοι θεωρούν ότι οι εκφράσεις του ύμνου , η γενικότερη ποιητική του αρτιότητα και δογματική του πληρότητα δεν μπορούν παρά να οδηγούν στο Ρωμανό . Ένας άλλος ερευνητής , ο J.
Grosdidier de Matons , θεωρεί ότι ένα κοντάκιο του Ρωμανού ακολουθεί τη μουσική και το μέτρο του α ' οίκου του Ακαθίστου Ύμνου ( « Ἄγγελος πρωτοστάτης ... » ) , πράγμα που κατ'αυτόν σημαίνει ότι ο Ρωμανός τουλάχιστον γνώριζε ( αν δεν συνέγραψε ο ίδιος ) τον Ύμνο .
Τέλος , σε κώδικα του 13ου αιώνα υπάρχει μεταγενέστερη σημείωση , του 16ου αιώνα , η οποία αναφέρει τον Ρωμανό ως ποιητή του ύμνου .
Πλην όμως , η άποψη αυτή αντικρούεται από πολλούς μελετητές που βρίσκουν στη δομή , στο ύφος και το περιεχόμενό του πολλά μεταρωμανικά στοιχεία .
Κατά μία άποψη , ο ύμνος ψάλθηκε καλοκαίρι , στη γιορτή της Κοιμήσεως της Θεοτόκου , και μάλλον αργότερα μεταφέρθηκε στο Σάββατο της Ε΄ εβδομάδος των νηστειών , ίσως από τους εικονόφιλους μοναχούς του Στουδίου . Έτσι , πλησίασε την γιορτή του Ευαγγελισμού .
Είναι δε ενδεχόμενο σε αυτή τη μεταφορά , και πάλι για λόγους σχετικούς με την Εικονομαχία , να αλλοιώθηκε και το ιστορικό του Συναξαριστή , και από το 728 , που αυτοκράτορας ήταν ο εικονομάχος Λέων Γ΄ Ίσαυρος , να μεταφέρθηκε στο 626 , στα χρόνια του Ηρακλείου , ο οποίος πολεμούσε τους Πέρσες για να επανακτήσει τον Τίμιο Σταυρό .
Εξάλλου , υπάρχουν άλλες δύο εκδοχές για το πρόσωπο του μελωδού του Ακάθιστου Ύμνου , οι οποίες έχουν κάποιες σοβαρές ενδείξεις .
Η μία εκδοχή , η οποία υποστηρίζεται μεταξύ άλλων και από τον καθηγητή Βυζαντινής Φιλολογίας Ν.
Β.
Τωμαδάκη και τον O.
Bardenhewer , αναφέρει το όνομα του Πατριάρχη Κωνσταντινουπόλεως Γερμανού Α΄ ( 715-730 ) , ο οποίος έζησε τα γεγονότα της θαυμαστής λύτρωσης της Κωνσταντινούπολης από την πολιορκία της Πόλης από τους Άραβες το 718 , επί Αυτοκράτορος Λέοντος του Ισαύρου .
Η εκδοχή αυτή βασίζεται στο γεγονός ότι μία λατινική μετάφραση του ύμνου , η οποία έγινε γύρω στο 800 από τον επίσκοπο Βενετίας Χριστόφορο , τον αναφέρει ως δημιουργό του ύμνου ( Incipit Hymnus de Sancta Dei Genetrice Maria , Victoriferus atque Salutatorius , a Sancto Germano Patriarcha Constantinopolitano ) .
Η άλλη εκδοχή , που υποστηρίζεται μεταξύ άλλων από τον Θ.
Δετοράκη , βασίζεται σε μια παλαιά αχρονολόγητη εικόνα του Ευαγγελισμού στο παρεκκλήσιο του Αγίου Νικολάου της ονομαστής μονής του Αγίου Σάββα στα Ιεροσόλυμα , όπου εικονίζεται και ένας μοναχός , ο οποίος κρατάει ένα ειλητάριο που γράφει « Ἄγγελος πρωτοστάτης οὐρανόθεν ἐπέμφθη » ( αρχή του α΄ οίκου του Ακάθιστου ύμνου ) .
Στο κεφάλι του μοναχού αυτού γράφει « ο άγιος Κοσμάς » .
Πρόκειται για τον Κοσμά το μελωδό , ο οποίος έζησε και αυτός τα γεγονότα του 718 , καθώς απεβίωσε το 752 ή 754 . Άλλες , λιγότερο πιθανές απόψεις , θεωρούν ως μελωδό του ύμνου τον Πατριάρχη Σέργιο ( K.
Krumbacher , W.
Christ , M.
Paranikas , C.
Del Grande και Αι .
Χριστοφιλοπούλου ) , τον σύγχρονο με την πολιορκία Γεώργιο Πισίδη ( J.
M.
Quercius ) , τον ιερό Φώτιο ( Α.
Παπαδόπουλος-Κεραμέας ) , τον Απολινάριο τον Αλεξανδρέα , τον Μητροπολίτη Νικομήδειας Γεώργιο Σικελιώτη , κ.λ.π .
Βέβαιο είναι πάντως ότι σε κάθε ωδή του Κανόνα του Ακάθιστου Ύμνου , οι ειρμοί ( το πρώτο τροπάριο ) είναι έργο του Ιωάννου Δαμασκηνού , ενώ τα υπόλοιπα τροπάρια του Ιωσήφ του Υμνογράφου .
Ο Ακάθιστος Ύμνος αποτελείται από 24 « οίκους » ( στροφές ) , οι οποίοι είναι δύο ειδών .
Οι περιττοί ( Α-Γ-Ε ... ) , που είναι εκτενέστεροι , αποτελούνται από δεκαοκτώ στίχους .
Οι πέντε πρώτοι στίχοι περιλαμβάνουν τη διήγηση , οι δώδεκα επόμενοι αποτελούν τους χαιρετισμούς , οι οποίοι απευθύνονται προς την Θεοτόκο και ο δέκατος όγδοος είναι το εφύμνιο « Χαίρε νύμφη Ανύμφευτε » .
Οι άρτιοι ( Β-Δ-Ζ ... ) αποτελούνται μόνο από πέντε στίχους διήγησης και το εφύμνιο « Αλληλούια » .
Από τους άρτιους οίκους , οι περισσότεροι αναφέρονται στο Χριστό ( Θ-Κ-Μ-Ξ-Π-Σ-Υ-Χ ) , και μερικοί στη Θεοτόκο ( Β-Δ-Ζ-Ω ) . « Τό προσταχθέν μυστικῶς λαβών ἐν γνώσει , ἐν τῇ σκηνῇ τοῦ Ἰωσήφ σπουδῇ ἐπέστη ὁ ἀσώματος λέγων τῇ ἀπειρογάμῳ· ὁ κλίνας τῇ καταβάσει τούς οὐρανούς χωρεῖται ἀναλλοιώτως ὅλος ἐν σοί· ὅν καί βλέπων ἐν μήτρᾳ σου , λαβόντα δούλου μορφήν , ἐξίσταμαι κραυγάζειν σοι· Χαῖρε , νύμφη ἀνύμφευτε » .
Γενικό θέμα του ύμνου είναι ο Ευαγγελισμός της Θεοτόκου , ο οποίος αναφερόταν και στο αρχικό του προοίμιο ( « Τό προσταχθέν μυστικῶς ... » ) .
Με πηγές του την Αγία Γραφή και τους Πατέρες της Εκκλησίας , ο Ακάθιστος Ύμνος περιγράφει τα ιστορικά γεγονότα , αλλά προχωρεί και σε θεολογική και δογματική ανάλυσή τους .
Ο πρώτοι δώδεκα οίκοι του ( Α-Μ ) αποτελούν το ιστορικό μέρος .
Εκεί εξιστορούνται τα γεγονότα από τον Ευαγγελισμό της Θεοτόκου μέχρι την Υπαπαντή , ακολουθώντας τη διήγηση του Ευαγγελιστή Λουκά .
Αναφέρεται ο Ευαγγελισμός ( Α , Β , Γ , Δ ) , η επίσκεψη της εγκύου Παρθένου στην Ελισάβετ ( Ε ) , οι αμφιβολίες του Ιωσήφ ( Ζ ) , η προσκύνηση των ποιμένων ( Η ) και των Μάγων ( Θ , Ι , Κ ) , η Υπαπαντή ( Μ ) και η φυγή στην Αίγυπτο ( Λ ) , η οποία είναι η μόνη που έχει ως πηγή το απόκρυφο πρωτευαγγέλιο του Ψευδο-Ματθαίου .
Οι τελευταίοι δώδεκα ( Ν-Ω ) αποτελούν το θεολογικό μέρος , στο οποίο ο μελωδός αναλύει τις βαθύτερες δογματικές προεκτάσεις της Ενανθρώπισης του Κυρίου και το σκοπό της , που είναι η σωτηρία των πιστών .
Ο μελωδός βάζει στο στόμα του αρχαγγέλου , του εμβρύου Προδρόμου , των ποιμένων , των μάγων και των πιστών τα 144 συνολικά « Χαῖρε » , τους Χαιρετισμούς προς τη Θεοτόκο , που αποτελούν ποιητικό εμπλουτισμό του χαιρετισμού του Γαβριήλ ( « Χαῖρε Κεχαριτωμένη » ) , που αναφέρει ο Ευαγγελιστής Λουκάς ( Λουκ . α΄ 28 ) . « Ἀνοίξω τὸ στόµα µου καὶ πληρωθήσεται Πνεύµατος καὶ λόγον ἐρεύξοµαι τῇ βασιλίδι Μητρί· καὶ ὀφθήσοµαι φαιδρῶς πανηγυρίζων καὶ ᾄσω γηθόµενος ταύτης τὰ θαύµατα » Κατά την ακολουθία των Χαιρετισμών , ψάλλεται αρχικά ο Κανόνας , με εννέα ωδές , οι ειρμοί των οποίων είναι : Σε κάθε ωδή , μετά από τον ειρμό έπονται 4 ή 5 τροπάρια , που κάνουν ακροστιχίδα `` Χαράς δοχείον , σοί πρέπει χαίρειν μόνη· Ιωσήφ '' .
Τα τροπάρια είναι τού Ιωσήφ τού υμνογράφου .
Παλιότερα ο Ακάθιστος Ύμνος ψαλλόταν .
Δεν διασώθηκε όμως μέχρι τις μέρες μας ο τρόπος μελωδικής του εκτέλεσης , για το λόγο αυτό ψάλλεται μόνο το προοίμιο σε ήχο πλάγιο δ ' : το αυτόμελο `` Το προσταχθέν μυστικώς ... '' και το κοντάκιο `` Τη Υπερμάχω ... '' Οι 24 οίκοι τού Ακαθίστου διαιρούνται σε τέσσερις στάσεις , από έξι οίκους η καθεμία .
Ακολουθεί η απαγγελία των οίκων του Ακαθίστου ύμνου , καθώς , όπως ήδη αναφέρθηκε , δεν έχει σωθεί ο τρόπος μελωδικής του εκτέλεσης .
Ο ιερέας στέκεται στο μέσο του ναού , εκεί που παλαιά βρισκόταν ο άμβωνας και από τον οποίο ψαλλόταν το κοντάκιο .
Εκεί , μπροστά σε μια εικόνα της Παναγίας απαγγέλλει τους οίκους .
Τις πρώτες τέσσερις Παρασκευές της Μεγάλης Σαρακοστής απαγγέλλει από μία στάση ( έξι οίκους ) , δηλαδή την πρώτη Παρασκευή ( Α΄ Χαιρετισμοί ) τους οίκους Α-Ζ , τη δεύτερη ( Β΄ Χαιρετισμοί ) τους Η-Μ , την τρίτη ( Γ΄ Χαιρετισμοί ) τους Ν-Σ , την τέταρτη ( Δ΄ Χαιρετισμοί ) τους Τ-Ω .
Την πέμπτη Παρασκευή ( τού Ακαθίστου Ύμνου ) απαγγέλλει όλους μαζί .
Στο τέλος της ακολουθίας επαναλαμβάνεται ο πρώτος Οίκος `` Άγγελος πρωτοστάτης ... '' , το κοντάκιο `` Τη Υπερμάχω ... '' και μετά το τροπάριο `` Την ωραιότητα της παρθενίας σου ... '' γίνεται η απόλυση ( `` Δι ' ευχών ... '' ) .
Στην Κωνσταντινούπολη , την Γ΄ στάση των Χαιρετισμών , δηλαδή την Γ΄ Παρασκευή των Νηστειών , συνηθίζεται να πηγαίνει ο Οικουμενικός Πατριάρχης με τους πατριαρχικούς χορούς στο ναό της Παναγίας των Βλαχερνών και να απαγγέλλει εκεί τους οίκους του Ακαθίστου .
Η παράδοση αυτή θεωρείται απότιση τιμής στη μνήμη των γεγονότων του 626 , δηλαδή της σωτηρίας της Πόλης και της πρώτης ψαλμώδησης του Ύμνου .
Ο ιστορικός αυτός συμβολισμός προσδίδει λαμπρότητα και συναισθηματική φόρτιση στην ακολουθία , την οποία παρακολουθούν κάθε χρόνο πολλοί χριστιανοί από όλα τα μέρη της Πόλης .
Κατά καιρούς έχουν αγιογραφηθεί διάφορες εικόνες με θέμα τον Ακάθιστο Ύμνο , στις οποίες παρουσιάζεται η Παναγία και γύρω της μικρές εικόνες που αναφέρονται σε κάθε οίκο του ύμνου .
Υπάρχουν επίσης τοιχογραφίες με το θέμα αυτό σε διάφορους ναούς .
Από τις φορητές εικόνες , οι πιο γνωστές σήμερα είναι οι παρακάτω : Στη Μονή Διονυσίου του Αγίου Όρους φυλάσσεται η εικόνα της Παναγίας των Χαιρετισμών ( ή Μυροβλήτισσας ) .
Πρόκειται για μια μικρή και δυσδιάκριτη φορητή εικόνα , η οποία κατά την παράδοση είναι αυτή , μπροστά στην οποία εψάλλη για πρώτη φορά ο ύμνος από τον Πατριάρχη Σέργιο .
Αυτό γράφει και αργυρή πλάκα στο πίσω μέρος της .
Η παράδοση αναφέρει θαύματα που σχετίζονται με την εικόνα αυτή .
Φυλάσσεται σε ομώνυμο παρεκκλήσιο και εκεί διαβάζονται οι Χαιρετισμοί επί καθημερινής βάσης .
Στο Καθολικό της μονής Χιλανδαρίου του Αγίου Όρους φυλάσσεται η εικόνα της Θεοτόκου του Ακαθίστου Ύμνου .
Κατά την παράδοση , το έτος 1837 ξέσπασε πυρκαγιά , κατά τη διάρκεια της οποίας οι μοναχοί έψαλλαν τον Ακάθιστο Ύμνο και η εικόνα παρέμεινε άθικτη .