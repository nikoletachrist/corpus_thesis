Επίσης , ο Τσόμσκι έχει πλούσιο ιστορικό πολιτικού ακτιβισμού από τη δεκαετία του '60 κι έπειτα , με πληθώρα βιβλίων τα οποία επικρίνουν κυρίως την εξωτερική πολιτική των ΗΠΑ , ενώ με δήλωσή του τοποθέτησε ιδεολογικά τον εαυτό του στον αναρχικό χώρο , αν και κατά καιρούς έχουν σχολιαστεί οι φιλελεύθερες καταβολές της πολιτικής του σκέψης .
Σπούδασε στο Πανεπιστήμιο της Πενσυλβάνια , απ ' όπου αποφοίτησε με πτυχίο φιλοσοφίας το 1949 και με μεταπτυχιακό στη γλωσσολογία το 1951 .
Η συνεργασία του εκεί με τον διάσημο γλωσσολόγο Zellig Harris έθεσε τις βάσεις για τις μετέπειτα θεωρίες του στη γλωσσολογία και την πολιτική του σκέψη .
Ο Τσόμσκι είναι ο εισηγητής της λεγόμενης « γενετικής-μετασχηματιστικής γραμματικής » , κυρίως με το ριζοσπαστικό γλωσσολογικό του σύγγραμμα Συντακτικές Δομές του 1957 .
Η γενετική θεωρία για τη γλώσσα , παρά τις αλλεπάλληλες εξελίξεις και αναθεωρήσεις της , χαρακτηρίζεται από κάποιες σταθερές παραδοχές όπως η ακόλουθη : η ικανότητα του ανθρώπου να παράγει και να κατανοεί ασύλληπτο για τον ανθρώπινο νου αριθμό προτάσεων είναι έμφυτη και μας οδηγεί βάσιμα στην υπόθεση για την ύπαρξη γλωσσικών καθολικών , γενικευμένων δομών και περιορισμών στους οποίους υπακούν όλες οι φυσικές γλώσσες , παρά την παρατηρούμενη τεράστια τυπολογική ποικιλία τους .
Η ύπαρξη μιας εγγενούς « Καθολικής Γραμματικής » καθιστά το παιδί ικανό να μαθαίνει τη μητρική του γλώσσα σε ελάχιστο χρονικό διάστημα , παρά την αποσπασματικότητα των δεδομένων τα οποία προσλαμβάνει ο άνθρωπος κατά τα πρώτα χρόνια της ζωής του .
Ο Τσόμσκι αμφισβήτησε τη συμπεριφοριστική θεωρία για την γλωσσική κατάκτηση και προώθησε ένα τυπικό/φορμαλιστικό πρότυπο περιγραφής και ανάλυσης της γλώσσας , ιδιαίτερα στο επίπεδο της σύνταξης .
Ο τρόπος με τον οποίο ο Τσόμσκι απέδωσε φορμαλιστικά την γλωσσική ικανότητα εξηγεί επαρκώς τη λεγόμενη `` γλωσσική δημιουργικότητα '' , κεντρική ιδιότητα των φυσικών γλωσσών : με ένα πεπερασμένο αριθμό κανόνων και ένα ορισμένο σύνολο γλωσσικών μονάδων ( φωνολογικών και λεξικών ) , οι άνθρωποι είναι ικανοί να παραγάγουν και να αντιληφθούν άπειρο πλήθος προτάσεων , συμπεριλαμβανομένων προτάσεων που ποτέ ξανά δεν έχουν παραχθεί .
Ο Τσόμσκι αναφέρει ότι τα παιδιά δεν γεννιούνται « tabula rasa » ( κενό χαρτί ) αλλά είναι γενετικά προδιατεθειμένα , ώστε να μπορούν να δομήσουν την απόκτηση της γλώσσας .
Σύμφωνα με αυτόν υπάρχει ένας έμφυτος μηχανισμός κατάκτησης της γλώσσας που βοηθά τα παιδιά στο να κατακτήσουν και να αποκτήσουν την γλώσσα τους .
Ο Τσόμσκι δημοσιεύει το 1957 τις Συντακτικές Δομές ( Syntactic Structures ) , βιβλίο που αποτελεί σύνοψη της διδακτορικής του διατριβής ( 1955 ) , η οποία είχε τίτλο Η Λογική Δομή της Γλωσσολογικής Θεωρίας ( και η οποία δημοσιεύτηκε τελικά το 1975 ) .
Στις Συντακτικές Δομές ο Τσόμσκι εισάγει την έννοια της « μετασχηματιστικής γραμματικής » .
Ορίζει ως στόχο της γραμματικής την πρόβλεψη όλων των γραμματικών ( δηλαδή ορθά σχηματισμένων ) προτάσεων μιας γλώσσας και μόνον αυτών .
Θεωρεί έτσι καταρχήν ότι η παραγωγή προτάσεων δεν περιγράφεται ικανοποιητικά στο πλαίσιο γραμμικών αναπαραστάσεων ( όπως το πρότυπο πεπερασμένων καταστάσεων/πρότυπο του Markov ) , με το επιχείρημα ότι στις φυσικές γλώσσες είναι δυνατή η απεριόριστη παρεμβολή άλλων δομών μεταξύ δύο αλληλεξαρτώμενων συστατικών , ενώ ένα γραμμικό πρότυπο εξηγεί την αλληλεξάρτηση μόνο συνεχόμενων συστατικών . Έτσι , επιχειρηματολογεί υπέρ της άποψης ότι η πρόταση έχει ιεραρχική δομή , η οποία μπορεί να αναπαρασταθεί στο πλαίσιο των γραμματικών φραστικής δομής .
Οι κανόνες φραστικής δομής προσφέρουν το πλεονέκτημα της « αναδρομής » ( recursion ) , δηλ . της ιδιότητας των κανόνων να μπορούν να εφαρμόζονται απεριόριστα ( στο πλαίσιο κυρίως της Βασικής Θεωρίας του 1965 ) .
Χαρακτηριστικό παράδειγμα αναδρομής του όρου πρόταση μπορεί να θεωρηθεί το εξής : [ Η Μαρία ισχυρίστηκε [ ότι άκουσε [ τον Γιάννη να λέει [ ότι η Κατερίνα δεν θέλει [ να πάει εκδρομή μαζί μας ] ] ] ] ] .
Η παραπάνω πρόταση παράγεται χονδρικά από τους ακόλουθους κανόνες : ( * Π=πρόταση , ΟΦ=ονοματική φράση , ΡΦ=ρηματική φράση , σε παρένθεση οι προαιρετικοί όροι ) Επομένως , αν αρχίσουμε να επαναγράφουμε το Π σύμφωνα με τους κανόνες , μπορούμε να έχουμε : Π- > ΟΦ + ΡΦ , Π- > ΟΦ + Ρ + Π , Π- > ΟΦ + Ρ + ΟΦ + ΡΦ , Π- > ΟΦ + Ρ + ΟΦ + Ρ + ΟΦ + Π κ.ο.κ .
Κρίνεται ωστόσο ότι ούτε το πρότυπο φραστικής δομής επαρκεί πλήρως , για τους εξής λόγους : α ) δεν μπορεί να αποδώσει τη δομή προτάσεων με « ασυνεχή συστατικά » , π.χ . ( i ) « Έφυγε η Μαρία από το σπίτι » .
Η πρόταση παράγεται κανονικά ως εξής : Εφαρμόζοντας τους κανόνες επαναγραφής , η δυνατή παραγόμενη δομή είναι η ( ii ) « η Μαρία έφυγε από το σπίτι » και οι κανόνες δείχνουν αυτό που διαισθητικά αντιλαμβανόμαστε , ότι η φράση « έφυγε από το σπίτι » αποτελεί ενιαίο συστατικό .
Ωστόσο , και η πρόταση ( i ) δεν είναι αντιγραμματική , θεωρείται δηλαδή ορθά σχηματισμένη από έναν φυσικό ομιλητή .
Είναι όμως γεγονός ότι δεν μπορεί να προβλεφθεί από τους ανωτέρω κανόνες . β ) κατ ' επέκταση , δεν μπορεί να αποδώσει τις δομικές σχέσεις μεταξύ διαφορετικών προτάσεων , τις οποίες ωστόσο ο φυσικός ομιλητής διαισθητικά αντιλαμβάνεται , π.χ . μεταξύ των προτάσεων ( iii ) « Oι Ρωμαίοι κατέστρεψαν την Καρχηδόνα » και ( iv ) « η Καρχηδόνα καταστράφηκε από τους Ρωμαίους » ή ( v ) « Κατέστρεψαν οι Ρωμαίοι την Καρχηδόνα ; » .
Για τους παραπάνω λόγους , ο Τσόμσκι κρίνει αναγκαία τη συμπλήρωση της γραμματικής της φραστικής δομής με « μετασχηματιστικούς κανόνες » , οι οποίοι θα εξηγούν τον μετασχηματισμό της μιας δομής σε μια άλλη , π.χ . της ( i ) στην ( ii ) ή της ( iii ) στην ( iv ) ή στην ( v ) .
Για παράδειγμα , η ( iv ) παράγεται από την ( iii ) με τον ακόλουθο μετασχηματιστικό κανόνα της παθητικοποίησης : Οι δομικά συγγενείς προτάσεις θεωρείται ότι ανάγονται στην ίδια Βαθεία Δομή .
Με την λειτουργία των κατάλληλων μετασχηματιστικών κανόνων , η Βαθεία Δομή μπορεί να δώσει στην Επιφανειακή Δομή διαφορετικές προτάσεις .
Η διάκριση Βαθείας και Επιφανειακής Δομής ανάγεται κυρίως στο έργο του Τσόμσκι Απόψεις της Συντακτικής Θεωρίας ( Aspects of the Theory of Syntax ) του 1965 , όπου γίνεται επίσης η προσάρτηση στη γραμματική και του σημασιολογικού τομέα , τον οποίο είχαν παραμερίσει οι δομιστικών καταβολών « Συντακτικές Δομές » .
Η σημασιολογική ερμηνεία ( δηλ . η παραγωγή του νοήματος ) της πρότασης , σύμφωνα με αυτό το μοντέλο , γίνεται ήδη στη Βαθεία Δομή . Έτσι , το πρότυπο της μετασχηματιστικής γραμματικής , σε αυτό το πολύ πρώιμο στάδιο της γενετικής θεωρίας , τη λεγόμενη Βασική Θεωρία ( Standard Theory ) , σχηματικά έχει ως εξής : Από τις διαλέξεις του Τσόμσκι στην Πίζα της Ιταλίας το 1979 , τέθηκαν οι βάσεις για μια νέα προσέγγιση , βασισμένη σε ένα πλαίσιο « Αρχών και Παραμέτρων » .
Η νέα προσέγγιση , τα θεωρητικά θεμέλια της οποίας περιγράφονται στο έργο Lectures on Government and Binding του 1981 , αναβαθμίζει τον ρόλο της Καθολικής Γραμματικής .
Σε όλες τις γλώσσες υπόκειται ένα σύνολο καθολικών , έμφυτων , αφηρημένων Αρχών ( γενικοί περιορισμοί και γενικευμένα δομικά σχήματα ) .
Ταυτοχρόνως , η παρατηρούμενη τυπολογική ποικιλία των γλωσσών οφείλεται σε μια σειρά από Παραμέτρους , δηλαδή καθολικά διαζευκτικά σύνολα τυπολογικών χαρακτηριστικών , από την παρουσία ή απουσία των οποίων καθορίζονται οι διάφορες ομάδες γλωσσών .
Οι Παράμετροι συχνά παρομοιάζονται με διακόπτες , οι οποίοι ενεργοποιούμενοι σε διαφορετική θέση κάθε φορά , δίνουν διαφορετικές γλώσσες : Μια χαρακτηριστική περίπτωση Παραμέτρου είναι η δυνατότητα/μη δυνατότητα παράλειψης του γραμματικού υποκειμένου ( pro-drop parameter ) .
Γλώσσες όπως η Ελληνική , που μπορούν να έχουν μη φωνολογικά εκπεφρασμένο υποκείμενο , χαρακτηρίζονται ως pro-drop γλώσσες , ενώ γλώσσες όπως τα αγγλικά , όπου η δήλωση του υποκειμένου είναι υποχρεωτική , χαρακτηρίζονται ως non pro-drop . Έτσι , σύμφωνα με αυτήν την οπτική , το παιδί κατακτά εύκολα τη μητρική του γλώσσα , εφόσον κατέχει εγγενώς ένα σύνολο καθολικών αρχών και το μόνο που χρειάζεται να κάνει είναι , αφενός , με λίγες μόνο ενδείξεις από το περιβάλλον του , να ενεργοποιήσει τις κατάλληλες παραμετρικές επιλογές και , αφετέρου , να μάθει απλώς ένα σύνολο λεξημάτων , γραμματικών μορφημάτων και ιδιω ( μα ) τισμών .
Η νέα αυτή φάση της γενετικής θεωρίας συνοδεύεται από αλλαγές και στον « φραστικό δείκτη » , δηλαδή στην φορμαλιστική απόδοση της δομής των προτάσεων .
Η κυριότερη καινοτομία είναι η « Σύνταξη του Χ-τονούμενου » ( που έχει την αφετηρία της στη Διευρυμένη Βασική Θεωρία , αγγλ .
Extended Standard Theory ( EST ) , και κυρίως στο άρθρο του Τσόμσκι ( 1970 ) « Remarks on Nominalization » ) , σύμφωνα με την οποία κάθε φράση αποτελεί προβολή των ιδιοτήτων της κεφαλής της ( της λέξης που αποτελεί τον πυρήνα της φράσης ) και οργανώνεται σε τρία επίπεδα : α ) λεξική κατηγορία Χ , π.χ .
Ο ( όνομα ) , Ρ ( ρήμα ) , Πρόθ ( Πρόθεση ) , Επίθ ( Επίθετο ) , β ) ενδιάμεση προβολή Χ΄ , η οποία αποτελείται από την κεφαλή Χ και ( το πολύ ) ένα συμπλήρωμα . Ένα Ρ΄ π.χ . αποτελείται από ένα ρήμα και ένα αντικείμενο , ένα Ο΄ από ένα όνομα και μια ΟΦ σε γενική κ.λπ . γ ) μέγιστη προβολή Χ΄΄ ή ΧΦ , η οποία αποτελείται από έναν ( προαιρετικό ) χαρακτηριστή και το Χ΄ . Έτσι , π.χ . ένα Ο΄΄ αποτελείται από ένα άρθρο και το Ο΄ , ένα Ρ΄΄ από ένα λογικό υποκείμενο και το Ρ΄ , ένα Επιθ΄΄ από έναν ποσοδείκτη και το Επίθ΄ .
Στο Χ΄ και στο Χ΄΄ μπορούν να προσαρτηθούν και ένα ή περισσότερα προαιρετικά προσαρτήματα ( προσδιορισμοί ) . Έτσι , όλες οι φράσεις φαίνεται να υπακούουν στο ακόλουθο αφηρημένο σχήμα : α.
Χ΄΄ -- > ( Υ ) , Χ΄ β.
Χ΄ -- > Υ , Χ΄ ( αλλά και : Χ΄΄ -- > ( Υ ) , Χ΄΄ « προσάρτηση σε μέγιστη προβολή » ) γ.
Χ΄ -- > Χ , ( Υ ) Το κόμμα δηλώνει ελεύθερη διάταξη των στοιχείων , η οποία ρυθμίζεται από την παραμετροποίηση , και η παρένθεση προαιρετική παρουσία μίας φραστικής κατηγορίας .
Ο κανόνας β. είναι προαιρετικός και επιτρέπει την δυνάμει άπειρη προσάρτηση προσδιορισμών ( π.χ .
ΕπιθΦ στο Ο ' ή επιρρημάτων και ΠροθΦ στο Ρ ' ) , με απεριόριστη επαναγραφή της ενδιάμεσης προβολής Χ΄ .
To βασικό διάγραμμα του Χ-τονούμενου ( χωρίς προσαρτήματα και με ενεργοποιημένες τις παραμέτρους [ Χαρ πριν ] και [ Κεφαλή πριν ] ) είναι το εξής : Η κοινή αυτή ανατομία που παρουσιάζουν οι φράσεις και των τεσσάρων βασικών λεξικών κατηγοριών ( Ο , Ρ , Επίθ , Πρόθ ) , δηλαδή η δυνατότητα αναπαράστασής τους με τη σύμβαση του Χ-τονούμενου , θεωρείται ως μια καθολική Αρχή . Άλλη σημαντική καινοτομία αυτού του προτύπου προς την κατεύθυνση της οικονομίας και της καθολικότητας ( επικρατούσα τάση της θεωρίας κατά τη δεκαετία του '70 κ.εξ . ) ήταν ο περιορισμός του αριθμού των μετασχηματιστικών κανόνων σε έναν μόνο , τον κανόνα « move α » ( μετακίνησε το α ) . Έτσι , μια σειρά υποχρεωτικών και μη μετασχηματισμών , όπως η παθητικοποίηση , η ερώτηση κ.ά. , ερμηνεύονται ως μετακινήσεις ενός στοιχείου ( κεφαλής ή μέγιστης προβολής ) από μια αρχική θέση σε μια άλλη , « επιφανειακή » .
Το μετακινημένο συστατικό αφήνει ένα ίχνος t στην αρχική του θέση , στην οποία και ερμηνεύεται σημασιολογικά , π.χ . « Ποιο βιβλίο είπε η Μαρία ότι διάβασε t ; » ( η φράση « ποιο βιβλίο » ερμηνεύεται ως συμπλήρωμα του ρήματος διάβασε ) .
Και ένα παράδειγμα μετακινήσεων από τα αγγλικά : « Which book did Mary read t ? » α ) To βοηθητικό did μετακινείται από την αρχική του θέση I ( Infl ) , στην οποία δηλώνει την Κλίση ( χαρακτηριστικά Xρόνου , εν προκειμένω αορίστου , και Συμφωνίας , δηλ . γ ' ενικού προσώπου ) , στη θέση του συμπληρωματικού δείκτη C ( complementizer ) , όπου δηλώνει την ερώτηση ( μετακίνηση κεφαλής ) β ) Η ΟΦ Mary μετακινείται από τη θέση του χαρακτηριστή της ΡΦ ( VP ) , την αρχική θέση όπου παράγεται ο δράστης , στη θέση του χαρακτηριστή της IP , όπου θεωρείται ότι προσλαμβάνει ( αφηρημένη ) πτώση ονομαστική . γ ) Η wh-φράση « which book » ανυψώνεται από τη θέση συμπληρώματος του ρήματος σε θέση χαρακτηριστή της CP ( β , γ : μετακινήσεις μέγιστης προβολής ) . σσ .
Και οι λειτουργικές κατηγορίες , π.χ . η Κλίση ( I ) και ο Συμπληρωματικός Δείκτης ( C ) , ακολουθούν , όπως και οι λεξικές κατηγορίες , τη δομή του Χ-τονούμενου .
Η πιο πρόσφατη εκδοχή της θεωρίας ( από τη δεκαετία του '90 και εξής ) , ο μινιμαλισμός , αποτυπώνεται μεταξύ άλλων στα έργα του The Minimalist Program ( 1995 ) και Minimalist Inquiries ( 2000 ) και αποτελεί προέκταση της θεωρίας « Αρχών και Παραμέτρων » της δεκαετίας του 1980 .
Ο Νόαμ Τσόμσκι είναι ευρέως γνωστός διανοούμενος , πολιτικός ακτιβιστής και επικριτής της εξωτερικής πολιτικής των ΗΠΑ και άλλων κυβερνήσεων .
Ο ίδιος αυτοχαρακτηρίζεται ελευθεριακός σοσιαλιστής , υποστηρικτής του αναρχοσυνδικαλισμού ενώ θεωρείται σημαίνουσα προσωπικότητα στο χώρο της Αριστεράς στις ΗΠΑ .
Οι πολιτικές του θέσεις έχουν αλλάξει ελάχιστα από τη νεανική του ηλικία , και το περιβάλλον της εβραϊκής μεσοαστικής οικογένειας στο οποίο μεγάλωσε .
Θεωρεί τις θέσεις του όχι ως ακριβείς πολιτικές θεωρίες αλλά ως ιδανικά που καλύπτουν τις ανάγκες του ανθρώπινου είδους , όπως η ελευθερία , κοινωνία , και ελευθερία συναναστροφής .
Αντίθετα με τους μαρξιστές , ο Τσόμσκι θεωρεί πως η πολιτική δεν μπορεί να οριστεί από την επιστήμη .
Η κύρια ώθηση πίσω από τις πεποιθήσεις της πολιτικής κοσμοθεωρίας του Τσόμσκι είναι η ιδέα πως η αλήθεια σχετικά με την πολιτική πραγματικότητα διαστρεβλώνεται συστηματικά και οργανωμένα μέσω της χειραγώγησης από τα μεγαλο-επιχειρηματικά συμφέροντα , πολιτικές ελίτ , και τα Μέσα Μαζικής Ενημέρωσης τα οποία ελέγχονται επίσης από αυτά τα κέντρα εξουσίας , και ο ίδιος ασχολείται με την αποκάλυψη αυτών των δραστηριοτήτων .
Θεωρεί πως η κοινή λογική είναι αρκετή για την ανακάλυψη της αλήθειας , εάν εφαρμοστεί υπό το πρίσμα της κριτικής σκέψης και με επίγνωση του ρόλου που διαδραματίζει η ιδιοτέλεια και αυτοεξαπάτηση στον εαυτό του καθενός καθώς και έναντι στους άλλους .
Αν και έχει συμμετάσχει σε πολλές πολιτικές διαμαρτυρίες και συγκεντρώσεις , ταυτίζεται περισσότερο με τον τομέα της εκπαίδευσης και προσφέρει δωρεάν σεμινάρια και διαλέξεις με σκοπό την ενδυνάμωση και ενθάρρυνση ευρύτερης πολιτικής συνειδήσεως .
Είναι επίσης γνωστός για την διαχρονικά αιχμηρή κριτική προς την εξωτερική πολιτική των Ηνωμένων Πολιτειών της Αμερικής , και την διάβρωση που υφίσταται η κυβέρνηση των ΗΠΑ από τις μεγάλες εταιρείες και επιχειρηματικό κατεστημένο , κάτι που έχει παγκόσμιο αρνητικό αντίκτυπο μέσω του επηρεασμού της εξωτερικής πολιτικής των ΗΠΑ , με τα χαρακτηριστικότερα παραδείγματα που αναφέρει να είναι αυτά του πολέμου στο Βιετνάμ , Φιλιππίνες , Λατινική Αμερική και Μέση Ανατολή . Έχει επίσης διατυπώσει έντονη κριτική προς το Ισραήλ σχετικά με το Παλαιστινιακό ζήτημα , με αποτέλεσμα να του έχει απαγορευτεί η είσοδος στη χώρα το 2010 .
Θεωρεί πως οι περισσότερες θεωρίες συνωμοσίας είναι αναποτελεσματικές , καθώς δεν φέρνουν πρακτικά αποτελέσματα και αποπροσανατολίζουν τους ανθρώπους από το να ασχολούνται με την δημιουργία και βελτίωση της πολιτικής σε θεσμικό επίπεδο , όπου η ατομική χειραγώγηση είναι δευτερεύουσα ως προς τις ευρύτερες κοινωνικές εγκλίσεις .
Σχετικά με την κριτική που έχει δεχθεί πως και οι δικές του θεωρίες αποτελούν θεωρία συνωμοσίας , απάντησε πως θεωρεί πολύ λογικό τα ΜΜΕ να χειραγωγούν τις πληροφορίες έτσι ώστε να αποτελούν ένα καλύτερο προϊόν προς πώληση , όπως κάθε άλλη επιχείρηση .