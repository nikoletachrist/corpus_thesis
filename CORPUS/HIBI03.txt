Ο Αλέξανδρος Παναγούλης γεννήθηκε στη Γλυφάδα .
Δευτερότοκος γιος της Αθηνάς Κακαβούλη ( 1908-1991 ) και του Βασιλείου Παναγούλη , αξιωματικού του στρατού ξηράς .
Αδερφός του Γεωργίου Παναγούλη , θύματος του καθεστώτος των Συνταγματαρχών , και του Ευσταθίου Παναγούλη , μετέπειτα πολιτικού άνδρα .
Από την πλευρά του πατέρα του καταγόταν από την Δίβρη ( Λαμπεία ) Ηλείας και από την πλευρά της μητέρας του από τον Σύβρο Λευκάδας .
Εξαιτίας της κατοχής από τις δυνάμεις του Άξονα , ο Α.
Παναγούλης πέρασε μέρος της παιδικής του ηλικίας στη Λευκάδα .
Σπούδασε στο Εθνικό Μετσόβιο Πολυτεχνείο στην Σχολή Μηχανολόγων-Ηλεκτρολόγων .
Ο Αλέξανδρος Παναγούλης εντάχθηκε από νεαρή ηλικία στις κεντρώες πολιτικές δυνάμεις του τόπου : στην Ένωση Κέντρου ( Ε.Κ . ) του Γεωργίου Παπανδρέου .
Συγκεκριμένα ο Α.
Παναγούλης εντάχθηκε στην οργάνωση της νεολαίας του κόμματος – Οργάνωση Νέων της Ένωσης Κέντρου ( Ο.Ν.Ε.Κ . ) που μετονομάστηκε στη συνέχεια σε Ελληνική Δημοκρατική Νεολαία ( Ε.ΔΗ.Ν . ) – για να αναλάβει μετά την μεταπολίτευση την προεδρία της στις 3 Σεπτεμβρίου του 1974 .
Ο Αλέξανδρος Παναγούλης συμμετείχε ενεργά στον αγώνα για την επαναφορά της δημοκρατίας και εναντίον του στρατιωτικού καθεστώτος του Γ.
Παπαδόπουλου ( 1967-1973 ) .
Υπηρετούσε στο 85ο Σύνταγμα Πεζικού , στη Βέροια , όταν λιποτάκτησε από το στράτευμα και ίδρυσε την οργάνωση Εθνική Αντίσταση .
Αυτοεξορίστηκε στην Κύπρο για να καταστρώσει σχέδιο δράσης .
Εκεί ήρθε σε επαφή με τους πολιτικούς άνδρες του τόπου , όπως τον Πολύκαρπο Γιωρκάτζη , με σκοπό να τους ζητήσει να συνδράμουν στην αντίσταση .
Επανήλθε στην Ελλάδα και μαζί με στενούς του συνεργάτες σχεδίασε την απόπειρα δολοφονίας του δικτάτορα Παπαδόπουλου στις 13 Αυγούστου 1968 κοντά στη Βάρκιζα .
Το πρωί της 13ης Αυγούστου , μία μικρή φάλαγγα κατευθυνόταν προς την Αθήνα από το Λαγονήσι Αττικής . Ήταν ο δικτάτορας Γεώργιος Παπαδόπουλος με τη συνοδεία του , που ξεκίνησε όπως συνήθως , από την έπαυλή του στο 38ο χιλιόμετρο της παραλιακής οδού Σουνίου .
Προπορεύονταν δύο μοτοσυκλέτες , ακολουθούσε το αυτοκίνητο του δικτάτορα και σε απόσταση 10 μέτρων το αυτοκίνητο της ασφάλειας .
Η φάλαγγα κινείτο κανονικά και μεταξύ 31ου και 32ου χιλιομέτρου , πέρασε πάνω από μία υπόγεια σήραγγα αποχέτευσης των νερών της βροχής , μήκους 7 μέτρων .
Μόλις πέρασε και το αυτοκίνητο της ασφάλειας , μια ισχυρή εκκωφαντική έκρηξη έγινε μέσα στη σήραγγα και άνοιξε δύο μεγάλες τρύπες στο κατάστρωμα του δρόμου . Ήταν φανερό ότι η έκρηξη προοριζόταν να πλήξει τον δικτάτορα , αλλά καθυστέρησε ένα ή δύο δευτερόλεπτα .
Αμέσως η φάλαγγα σταμάτησε , οι άνδρες της ασφάλειας έτρεξαν επί τόπου , ενώ ειδοποιήθηκε από τον ασύρματο η αρμόδια διοίκηση Χωροφυλακής και σε λίγα λεπτά κατέφτασε ισχυρή δύναμη που απομόνωσε την περιοχή . Έπειτα από συστηματική έρευνα , ανακαλύφτηκε ο Αλέξανδρος Παναγούλης , ντυμένος με μαγιό και κρυμμένος κάτω από ένα βράχο .
Ο ίδιος παρέμεινε σιωπηλός , χωρίς να δηλώσει την ταυτότητά του .
Είπε μόνο ότι δεν είχε συνεργούς .
Μόνο έπειτα από δύο μέρες εξακριβώθηκε η ταυτότητά του .
Ο Αλ .
Παναγούλης οδηγήθηκε στο άντρο των βασανιστηρίων της ΕΣΑ , της στρατιωτικής αστυνομίας .
Την ανάκρισή του ανέλαβε ένας από τους πλέον διαβόητους βασανιστές , ο ταγματάρχης Θεόδωρος Θεοφιλογιαννάκος , ενώ το ίδιο βράδυ κατέφτασε επειγόντως από τη Δράμα , όπου βρισκόταν , ο διοικητής της ΕΣΑ και αργότερα οργανωτής της προδοσίας της Κύπρου , αντισυνταγματάρχης Δημήτριος Ιωαννίδης .
Ο Α.
Παναγούλης , σε συνέντευξή του στην Καθημερινή μετά τη μεταπολίτευση , ανέφερε μεταξύ άλλων για τον Ιωαννίδη : `` Ύστερα από αυτή την πρώτη φορά , τον ξαναείδα στις 28 Αυγούστου , δηλαδή 15 μέρες αργότερα . Ήταν στο 401 στρατιωτικό νοσοκομείο , όπου με είχαν πάει πληγιασμένο , σε κωματώδη κατάσταση , επειδή αρνιόμουν να πάρω τροφή .
Μετά συνήλθα από το κώμα , με είχαν αλυσοδεμένο στο κρεβάτι .
Ο Ιωαννίδης ζύγωσε , μαζί με τον αρχηγό των βασανιστών μου , τον Θεοφιλογιαννάκο , κι αμέσως ο Θεοφιλογιαννάκος ρίχτηκε επάνω μου φωνάζοντας : `` Μίλα . μίλα ή θα σε κάνω να μιλήσεις εγώ .
Μην πιστέψεις ότι θα γλυτώσεις , επειδή είσαι στο νοσοκομείο '' .
Μην έχοντας τη δύναμη να του απαντήσω , τον έφτυσα στο πρόσωπο .
Ο Θεοφιλογιαννάκος απάντησε με μια φοβερή γροθιά .
Το αίμα άρχισε να τρέχει από το στόμα κι από τη μύτη μου , μα ο Ιωαννίδης σήκωσε το χέρι , σάμπως αγανακτισμένος ή σα να ήθελε να τον σταματήσει και είπε : `` Φαίνεται δεν έμαθες ακόμα πως ένας στους εκατό χιλιάδες δεν μιλάει κι αυτή είναι η περίπτωσή του '' . Έπειτα στράφηκε σε μένα , και πάντα ψύχραιμος και ήρεμος , πρόσθεσε : `` Θα σε τουφεκίσω '' ... '' . « Από την πρώτη στιγμή και παρουσία των Λαδά , Τζεβελέκου , Καραμπάτσου άλλων ανωτέρων και ανωτάτων αξιωματικών άρχισε με τα χέρια δεμένα πίσω να μου κάνει εγκαύματα με το τσιγάρο του , να μου τραβάει τα μαλλιά και να μου χτυπάει το κεφάλι ωρυόμενος και στη συνέχεια προχωρήσαμε για να φτάσουμε στο ΕΑΤ-ΕΣΑ .
Η ανάκριση άρχισε κλιμακούμενη από της περιοχής των γρονθοκοπημάτων , των εγκαυμάτων , της φάλαγγος και των ραβδισμάτων μέχρι και της περιοχής των σεξουαλικών βασανιστηρίων .
Ο Θεοφιλογιαννάκος ο ίδιος προσωπικά με χτύπησε με ένα καλώδιο , κατ ’ επανάληψη σε όλο μου το σώμα .
Υπάρχουν ακόμη στην περιοχή των ώμων μου σημάδια γιατί το άκρο του καλωδίου ήταν δεμένο με σύρμα και δημιούργησε μεγαλύτερη πληγή .
Και στη μια πλευρά και στην άλλη .
Οι αρχές κατόρθωσαν να συλλάβουν πολλούς από τους συναγωνιστές του Παναγούλη και γενικά η προανάκριση αποκάλυψε όλο το μηχανισμό και το δίκτυο της απόπειρας .
Το προανακριτικό πόρισμα του Θεοφιλογιαννάκου εκδόθηκε στις 2 Οκτωβρίου 1968 και δημοσιεύθηκε στις εφημερίδες στις 20 Οκτωβρίου .
Στο πόρισμα γινόταν λόγος για τις λεπτομέρειες της απόπειρας που οργάνωσε ο Παναγούλης μαζί με τον Ζαμπέλη και τον Λεκανίδη , αλλά και για το ρόλο του Πολύκαρπου Γεωρκάτζη , σκοτεινής φυσιογνωμίας , υπουργού Εσωτερικών και Άμυνας της Κύπρου , για τον οποίον το πόρισμα ανέγραφε μεταξύ άλλων : `` Η ενεργός ανάμιξις τούτου εις τον αποκλειστικόν εφοδιασμόν της οργανώσεως , διά παντοειδούς στρατιωτικού υλικού , το οποίον αποστέλλει δι ' επισήμου οδού εις την Ελλάδα και η εν γένει οικονομική ενίσχυσις ταύτης , τυγχάνει σκανδαλώδης και προκαλεί κατάπληξιν , διότι σπανίως , αν μη ουδέποτε , εμφανίζεται εις πρόσωπα κατέχοντα επισήμους θέσεις . Έχει το ψευδώνυμον `` Ακρίτας '' , είναι ο στρατιωτικός αρχηγός της οργανώσεως `` Ελληνική Αντίσταση '' ...
Επίσης καλύπτει απολύτως και τον καταζητούμενον Α.
Παναγούλην , κατά την πρώτην μετάβασιν τούτου εν Κύπρω , ότε παρέμεινεν εκεί επί εν περίπου εξάμηνον , τελικώς δε τον εφοδιάζει με γνήσιον κανονικόν διαβατήριον ... '' .
Ο Π.
Γεωρκάτζης υπέβαλε παραίτηση , αλλά τον κάλυψε με δηλώσεις του ο ίδιος ο Μακάριος , μη αποδεχόμενος την παραίτησή του .
Η χούντα της Αθήνας όμως έστειλε τελεσίγραφο στον Κύπριο πρόεδρο , απειλώντας τον με διακοπή των διπλωματικών σχέσεων Ελλάδας-Κύπρου . Έτσι , στις 27 Οκτωβρίου ο Π.
Γεωρκάτζης έφυγε στο Λονδίνο και την 1η Νοεμβρίου έστειλε από εκεί νέα επιστολή παραίτησης , την οποία ο Μακάριος αυτή τη φορά αποδέχτηκε .
Στις 4 Νοεμβρίου άρχισε η δίκη του Αλ .
Παναγούλη και των άλλων συλληφθέντων μελών της οργάνωσής του .
Ακόμη και στο εδώλιο του κατηγορουμένου ο Αλ .
Παναγούλης βρισκόταν διαρκώς εν μέσω δύο ασφαλιτών .
Η απόφαση του Έκτακτου Στρατοδικείου εκδόθηκε στις 17 Νοεμβρίου .
Ο Αλ .
Παναγούλης καταδικάστηκε δις εις θάνατον .
Ο Λευτέρης Βερυβάκης , πολύ αργότερα υπουργός κυβερνήσεων του [ ΠΑΣΟΚ , καταδικάστηκε σε ισόβια δεσμά .
Για την ίδια υπόθεση καταδικάστηκαν οι : Ιωάννης Κλωνιζάκης ( 24 χρόνια ) , Νικόλαος Λεκανίδης ( 23 χρόνια ) , Γεώργιος Ελευθεριάδης ( 18 χρόνια ) , Νικόλαος Ζαμπέλης ( 18 χρόνια ) , Γεώργιος Αβράμης ( 16 χρόνια ) , Στάθης Γιώτας ( 10 χρόνια ) .Οι Αρ .
Κλωνιζάκης , Ι.
Βαλασέλης και Α.
Πρίντεζης καταδικάστηκαν σε ποινές 1-4 ετών με αναστολή , ενώ οι Μ.
Παπούλιας , Α.
Σιγάλας και Δ.
Τιμογιαννάκης αθωώθηκαν . `` Πρόκειται για μια αληθινή πολιτική δολοφονία που προορίζεται να συγκαλύψει την αδυναμίας ενός καθεστώτος , το οποίο τίθεται πλήρως υπό αμφισβήτηση από τις επαναστατικές αντιδράσεις του ελληνικού λαού '' δήλωσε για την απόφαση του Έκτακτου Στρατοδικείου ο Γάλλος Ντενί Λανγκλουά , εκπρόσωπος της Διεθνούς Ομοσπονδίας των Δικαιωμάτων του Ανθρώπου , ο οποίος παρακολούθησε τη δίκη ως παρατηρητής .
Η εκτέλεση έπρεπε να πραγματοποιηθεί μέσα σε τρία 24ωρα το αργότερα , αν δεν απονεμηθεί χάρη .
Ο Αλ .
Παναγούλης αρνήθηκε όμως κατηγορηματικά να υποβάλει αίτηση χάριτος .
Ξεσηκώθηκε παγκόσμια κατακραυγή και ασκήθηκαν σοβαρότατες διεθνείς πιέσεις να αποτραπεί η εκτέλεση .
Η χούντα υπέκυψε και έτσι σιωπηρά η ποινή παρέμεινε ανεκτέλεστη .
Ο Παναγούλης μεταφέρθηκε στις φυλακές της Αίγινας και κατόπιν στις φυλακές Μπογιατίου , χωρίς να θεωρείται πια μελλοθάνατος . Όπως σημειώνει η Οριάνα Φαλάτσι στην συνέντευξή της με τον Αλέξανδρο Παναγούλη μετά την απελευθέρωσή του , η πράξη του ήταν μια πολιτική πράξη εναντίον της δικτατορίας .
Η Φαλάτσι αναφέρει τον Α.
Παναγούλη ως εξής : Δεν επιδίωξα να σκοτώσω έναν άνθρωπο .
Δεν είμαι ικανός να σκοτώσω έναν άνθρωπο .
Επιδίωξα να σκοτώσω έναν τύραννο Ο Παναγούλης δραπέτευσε από τη φυλακή στις 5 Ιουνίου 1969 , συνελήφθη όμως εκ νέου και οδηγήθηκε προσωρινά στο στρατόπεδο στου Γουδή για να μεταφερθεί μετά από ένα μήνα και πάλι στις φυλακές Μπογιατίου .
Εκεί τον περίμενε η απομόνωση σε κελί που το έφτιαξαν ειδικά για τον Παναγούλη και ήταν σαν αντίγραφο τάφου .
Επιχείρησε να δραπετεύσει αρκετές φορές ανεπιτυχώς .
Ως διέξοδο έγραφε ποιήματα .
Συνέχισε να γράφει ακόμα και όταν του κατέσχεσαν κάθε γραφική ύλη , χρησιμοποιώντας για μελάνι το αίμα του και για χαρτί τους τοίχους του κελιού-τάφου του .
Τον Αύγουστο του 1973 –μετά από τεσσεράμισι σχεδόν χρόνια φυλάκισης– απελευθερώθηκε βάση της γενικής αμνηστίας που απένειμε το καθεστώς των συνταγματαρχών στους πολιτικούς κρατούμενους , κατόπιν της αποτυχημένης προσπάθειας του Γ.
Παπαδόπουλου να φιλελευθεροποιήσει το καθεστώς του .
Αυτοεξορίστηκε εκ νέου , αυτή τη φορά στην Φλωρεντία της Ιταλίας , για να επαναδραστηριοποιηθεί στην αντίσταση , ουσιαστικά όμως συνέχισε την αντίσταση στην Ελλάδα ερχόμενος κρυφά όπου και οργάνωνε ομάδες αντίστασης .
Στην μεταπολίτευση ο Αλέξανδρος Παναγούλης εκλέγεται βουλευτής της Β΄ Αθηνών με την Ένωση Κέντρου-Νέες Δυνάμεις ( Ε.Κ.-Ν.Δ. , σήμερα Ένωση Δημοκρατικού Κέντρου ) στις εκλογές της 17ης Νοεμβρίου 1974 .
Επιδιώκει την απομόνωση των πολιτικών που συνεργάστηκαν με το δικτατορικό καθεστώς της Χούντας και εξαπολύει σωρεία καταγγελιών .
Λίγο μετά την εκλογή του έρχεται σε ρήξη με την ηγεσία του κόμματος του γιατί είχε συγκεντρώσει στοιχεία για τη συνεργασία του Δημήτρη Τσάτσου με το χουντικό καθεστώς , με συνέπεια να αρνηθεί να συνυπάρξει με τον `` προδότη '' στο ίδιο κόμμα και παραιτείται .
Παρέμεινε όμως στη Βουλή των Ελλήνων ως ανεξάρτητος βουλευτής .
Επιμένει στις καταγγελίες του και έρχεται σε ανοιχτή αντιπαράθεση με τον Υπουργό Εθνικής Αμύνης , Ευάγγελο Αβέρωφ και τον Δημήτρη Τσάτσο .
Δέχθηκε πολιτικές πιέσεις αλλά και απειλές για τη ζωή του για να αποσύρει τις καταγγελίες του , όπως διαρρήξεις στο πολιτικό του γραφείο , μηνύματα που του άφηναν άγνωστοι κλπ .
Σκοτώνεται την πρωτομαγιά του 1976 σε ηλικία 36 ετών κατόπιν τροχαίου ατυχήματος στην λεωφόρο Βουλιαγμένης ( το αυτοκίνητό του πήγε και έπεσε σε υπόγειο κατάστημα επί της λεωφόρου κάθετα στην πορεία ) , λίγες μέρες πριν την αποκάλυψη των φακέλων σχετικά με τα όργανα ασφαλείας της Χούντας ( Φάκελος ΕΣΑ ) .
Η αποκάλυψη των φακέλων , που δεν έλαβε χώρα ποτέ , λέγεται ότι περιείχε αδιαμφισβήτητες αποδείξεις εις βάρος ορισμένων πολιτικών που συνεργάστηκαν με την χούντα .
Κατά πολλούς , το τροχαίο ατύχημα είχε στηθεί για να θέσει τον Αλέξανδρο Παναγούλη εκτός μάχης και να εξαφανίσει τις αποδείξεις που είχε υπό την κατοχή του .
Δεν έχει παρουσιαστεί ωστόσο μέχρι σήμερα κανένα τεκμήριο για όλες αυτές τις εικασίες .
Ο Αλέξανδρος Παναγούλης βασανίζεται καθημερινά , με τα πιο ευφάνταστα , σκληρά και αποκρουστικής σύλληψης βασανιστήρια καθ΄ όλη την διάρκεια της κράτησης του .
Η αυτοκυριαρχία του , η αυτοπειθαρχία του , το πείσμα στο να υπερασπιστεί αυτό που πιστεύει και το χιούμορ που διέθετε λειτουργούν σαν ασπίδες χάρη στις οποίες κατορθώνει να επιβιώσει τον σωματικό και ψυχικό βιασμό .
Κατά πολλούς , στις φυλακές του Μπογιατίου γράφει τα καλύτερα του ποιήματα στον τοίχο του κελιού του ή σε μικροσκοπικά παλιόχαρτα , με μελάνι συχνά το ίδιο του το αίμα .
Πολλά από τα ποιήματα του δεν διασώθηκαν .
Αρκετά όμως από αυτά είτε κατάφερε να τα βγάλει από την φυλακή με διάφορους τρόπους είτε να τα ξαναγράψει αργότερα χάρη στο ισχυρό μνημονικό του .
Το 1972 , ενώ ήταν ακόμη στη φυλακή , εκδίδεται στο Παλέρμο η πρώτη ποιητική του συλλογή στα Ιταλικά Altri seguiranno : poesie e documenti dal carcere di Boyati ( Άλλοι θα ακολουθήσουν : ποίηση και ντοκουμέντα από τις Φυλακές του Μπογιατίου ) με εισαγωγικό σημείωμα από τον Ιταλό πολιτικό Φερούτσιο Πάρη και τον Ιταλό σκηνοθέτη και καλλιτέχνη Πιέρ Πάολο Παζολίνι .
Για το έργο του αυτό ο Α.
Παναγούλης βραβεύτηκε με το Διεθνές Βραβείο Λογοτεχνίας Βιαρέτζιο ( Premio Viareggio Internazionnale ) τη χρονιά που ακολούθησε .
Μετά την απελευθέρωση του ο Α.
Παναγούλης εξέδωσε στο Μιλάνο την δεύτερή του ποιητική συλλογή στα Ιταλικά Vi scrivo da un carcere in Grecia ( Μέσα από Φυλακή σας γράφω στην Ελλάδα ) με εισαγωγικό σημείωμα από τον Πιέρ Πάολο Παζολίνι .
Είχε προηγηθεί η έκδοση στα ελληνικά τετραδίων όπως η συλλογή με τίτλο Η Μπογιά .
Με πρωτοβουλία του τότε προέδρου της Ελληνικής Δημοκρατικής Νεολαίας ( Ε.ΔΗ.Ν . ) και σήμερα προέδρου της Ένωσης Δημοκρατικού Κέντρου ( Ε.ΔΗ.Κ . ) επανεκδόθηκαν από τις εκδόσεις Παπαζήση τα ποιήματα του Αλέκου Παναγούλη .
Το εξώφυλλο της έκδοσης κοσμεί έργο νέου σπουδαστή νικητή διαγωνισμού γραφιστικής με θέμα το πρόσωπο του Αλέκου .
Η ζωή και το έργο του Αλέξανδρου Παναγούλη τροφοδότησε τους καλλιτεχνικούς κύκλους .
Συγκεκριμένα , ο διάσημος μουσικοσυνθέτης Μίκης Θεοδωράκης , κατατρεγμένος επίσης για τα πολιτικά του πιστεύω από την Χούντα των Συνταγματαρχών , μελοποίησε ποιήματα του .
Ακόμη , η ποίηση και η ζωή του Α.
Παναγούλη έγινε αντικείμενο μελέτης για πολλούς ερευνητές .
Σε αυτή την ομάδα εντάσσεται και το έργο Un Uomo ( Ένας Άντρας ) που εκπονήθηκε από την Ιταλίδα δημοσιογράφο και σύντροφό του Οριάνα Φαλάτσι .
Κατά πολλούς , ο Αλέξανδρος Παναγούλης , ο παραλίγο « τυραννοκτόνος » , με την θαρραλέα του πράξη ( την απόπειρα δολοφονίας του δικτάτορα ) έχει καθιερωθεί σαν σύμβολο της ελευθερίας , της δημοκρατίας , των ανθρωπίνων δικαιωμάτων και των ατομικών και πολιτικών ελευθεριών και χάρη στο πολιτικό του ήθος εμπνέει τις νέες γενιές στην Ελλάδα αλλά και διεθνώς .