Στην πορεία των περίπου 5 αιώνων από τότε , οι απόψεις γύρω από τη λεγόμενη `` σύγκρουση '' ( και κατά σύγχρονους συγγραφείς `` διάλογο '' ) μεταξύ παγανισμού και χριστιανισμού έχει περάσει από διάφορες φάσεις .
Η σύγχρονη ιστοριογραφία ( 21ος αιώνας ) αμφισβητεί ότι συνέβη μεγάλης κλίμακας βίαιος εκχριστιανισμός των παγανιστών , και υποστηρίζει ότι αυτή η παλαιότερη άποψη βασίζεται σε υπερβολές των Χριστιανών συγγραφέων της ύστερης αρχαιότητας .
Η μετάβαση από τον παγανισμό στον Χριστιανισμό συνέβη πολύ σταδιακά και ακανόνιστα στην ύστερη αρχαιότητα και την πρώιμη Βυζαντινή περίοδο .
Τότε συνέβησαν και φαινόμενα συγκρητισμού ( ανάμειξης ) παγανιστικών και χριστιανικών αντιλήψεων , ακόμα και μεταξύ διανοουμένων όπως ο Κλήμης Αλεξανδρείας και ο Ωριγένης και μέχρι τους ύστερους Γνωστικούς και Νεοπλατωνικούς συγγραφείς .
Κατά τους πρώτους δύο αιώνες της Βυζαντινής Αυτοκρατορίας , η επίσημη πολιτική προς τον παγανισμό ήταν προσεκτική και ανεκτική .
Σ ' αυτή την περίοδο ο Χριστιανισμός απορρόφησε πολλά παγανιστικά στοιχεία , και πολλά αρχαία παγανιστικά ιερά μετατράπηκαν σε χριστιανικά ιερά .
Αυτή η διαδικασία δεν ήταν ούτε άμεση ούτε εξαντλητική .
Υπάρχουν αμφιλεγόμενες απόψεις γύρω από τη κλασική αφήγηση της βίαιης μετάβασης στον Χριστιανισμό .
Σύμφωνα με τους Marianne Sághy και Edward Schoolman το 2017 , από την εποχή του Διαφωτισμού μέχρι τον Ψυχρό Πόλεμο η κύρια αφήγηση της ευρωπαϊκής ιστοριογραφίας για την πτώση της Ρωμαϊκής Αυτοκρατορίας αναφέρεται στη μάχη μεταξύ παγανισμού και χριστιανισμού , ανακυκλώνοντας μια ερμηνεία της ιστορίας βασισμένη στον Ευσέβιο Καισαρείας .
Αναθεωρητικοί ιστορικοί αμφισβητητούν αυτή την ερμηνεία .
Η αντίληψη για τις σχέσης 'παγανιστών ' και `` χριστιανών '' ( εισαγωγικά των συγγραφέων ) στην ύστερη αρχαιότητα έχει μετατοπιστεί από το παλαιό μοντέλο της `` σύγκρουσης '' σε πιο σύνθετες προσεγγίσεις , με νέα ερμηνευτικά μοντέλα όπως των πολυπολιτισμών , της συνύπαρξης , της συνεργασίας , της ταυτότητας και της συνοχής των ομάδων .
O Peter Brown ήταν ο πρώτος Ιστορικός που στο έργο World of Late Antiquity του 1971 απέρριψε το σχήμα της παρακμής και πτώσης της Ρωμαϊκής Αυτοκρατορίας .
Κάποιοι συγγραφείς παραμένουν στο μοντέλο της βίαιης μετάβασης .
Ο Perez Zagorin , στο βιβλίο του How the Idea of Religious Toleration Came to the West που εξετάζει την εξέλιξη της έννοιας της ανακτικότητας στην Ευρώπη , θεωρεί πως ο πρώιμος χριστιανισμός ήταν η πλεον καταπιεστική από όλες τις γνωστές μεγάλες θρησκείες .
Δεν καταπίεσε μόνο τον παγανισμό στην ύστερη αρχαιότητα , αλλά αυτή η τάση του επεκτάθηκε και σε αλλες θρησκείες και αιρέσεις .
Ωστόσο , κατά τον ίδιο , η σύγχρονη αξία της ανεκτικότητας πηγάζει από τον Χριστιανισμό .
O καθηγητής Alan Cameron ( 1938 – 2017 ) με το βιβλίο του `` Οι τελευταίοι παγανιστές της Ρώμης '' υποστήριξε ότι η αντίληψη περί θρησκευτικής σύγκρουσης παγανισμού-χριστιανισμού στη ρωμαϊκή αυτοκρατορία είναι μια καθαρά ιστοριογραφική κατασκευή , που έγινε ευρύτερα γνωστή από τον Ούγγρο ιστορικό Andreas Alföldi ( 1895 – 1981 ) .
Ο τελευταίος παρουσίασε τον Μεγάλο Κωνσταντίνο σαν Χριστιανό σε αδιάλλακτη σύγκρουση με την παγανιστική Ρώμη .
Σύμφωνα με τον Cameron , το έργο του Alföldi ήταν προϊόν πολιτικών καταστάσεων στην κεντρική Ευρώπη σε εποχή όπου ένας εκφοβιστικός `` νέος παγανισμός '' φαινόταν να επιβάλλεται εκ των άνω .
Σύμφωνα με την Catherine Nixey , στο βιβλίο της The Darkening Age ( 2017 ) η έλλειψη ανεκτικότητας του χριστιανισμόυ φετιχοποιηθηκε και ως εκ τουτου ήταν αρκετά εντονη .
Η αρχαιολόγος B.
Hughes χαρακτηρίζει το βιβλίο σαν `` επιστήμη υπό μορφή πολεμικής '' και θυμίζει ότι η δίωξη αντίθετων απόψεων δεν ήταν μονοπώλιο των Χριστιανών αλλά ήταν συνήθης στην αρχαιότητα , υπενθυμίζοντας την περίπτωση του Σωκράτη .
Μελετητές της βίας της ύστερης αρχαιότητας αναφέρουν ότι η φυσική βία μεταξύ Χριστιανών και παγανιστών είναι σχετικά σπάνια στις δυτικές πηγές του 4ου και αρχών 5ου αιώνα .
Πιστεύεται ότι η εστίαση στη βία για την εξήγηση του εκχριστιανισμού της Δυτικής Ρωμαϊκής Αυτοκρατορίας δεν απεικονίζει την πραγματικότητα .
Ενώ δεν πρέπει να υποβαθμίζονται οι μεμονωμένες αναφορές στη βία , πιστεύεται ότι αυτές είναι διογκωμένες επειδή είχαν κεντρική θέση στο φαντασιακό των πρώτων Χριστιανών , που ήταν επηρεασμένοι από τη δικαστική βία της σταύρωσης και τους βίαιους θανάτους των μαρτύρων .
Για τη σύγχρονη ιστοριογραφία δεν είναι τόσο σημαντικό να εκτιμηθεί η συχνότητα της βίας μεταξύ Χριστιανών και παγανιστών - ειδικά σε κοινωνίες όπου η βία ήταν συνηθισμένο φαινόμενο - όσο το να αντιληφθούμε πώς παρουσιαζόταν η βία στις διάφορες και συχνά αντικρουόμενες αφηγήσεις των τότε Χριστιανών .
Οι γραπτές πηγές της εποχής δείχνουν ότι οι ιστορίες βίας έκαναν ζωηρή εντύπωση στους συγχρόνους της , Χριστιανούς και παγανιστές , ανεξάρτητα από την πραγματική συχνότητα αυτών των γεγονότων .
Από τη μελέτη του Brent Shaw για τη σύγκρουση μεταξύ Χριστιανών και Δονατιστών στη Β.
Αφρική , προκύπτει ότι παρά τις καταγραφές βίαιων επεισοδίων , οι δύο πλευρές στην πράξη συζούσαν ειρηνικά .
Τα περιστατικά θρησκευτικής βίας ήταν μικρής κλίμακας γεγονότα και αποτελούσαν μικρό ποσοστό της γενικότερης βίας κατά προσώπων και περιουσιών . Όμως , επειδή οι μόνοι σημαντικοί καταγραφείς των καθημερινών γεγονότων ήταν Χριστιανοί , δεν κατέγραφαν τα γενικότερα φαινόμενα καθημερινής βίας αλλά εστίαζαν στη θρησκευτική βία .
O καθηγητής John North αναφέρει ότι οι Χριστιανοί ήταν μια από τις νέες θρησκευτικές ομάδες οι οποίες είχαν εμφανιστεί στη Ρωμαϊκή Αυτοκρατορία ήδη από τον 3ο αι . π.Χ . και λάτρευαν έναν συγκεκριμένο θεό , είχαν εσωτερικούς νόμους και ειδική κοινωνική οργάνωση , και δεν ακολουθούσαν τις παραδοσιακές ελληνο-ρωμαϊκές λατρείες .
Ο North αναφέρει αυτές τις λατρείες ( π.χ .
Βάκχου , Ίσιδας , Μίθρα κ.ά . γνωστές και ως `` ανατολικές θρησκείες '' ) ως μονοθεϊστικές και πιστεύει ότι το σημείο έναρξης της σύγκρουσης μεταξύ αυτών και των παγανιστών ήταν όταν οι πρώτες καταδίκασαν τη λατρεία των πολλών θεών .
Πολλοί ιστορικοί θεωρούν ότι αυτές οι θρησκευτικές ομάδες λειτούργησαν ως προπομποί του Χριστιανισμού .
Ο J .
North αναφέρει ότι είναι λάθος να πιστεύεται ότι οι παγανιστές ήταν ανεκτικοί , διότι πριν από τον Χριστιανισμό είχαν διωχθεί π.χ . οι οπαδοί της λατρείας του Βάκχου .
Κατά τον ίδιο , οι διώξεις δεν προέρχονται από τους ανθρώπους των θρησκειών αλλά από το κράτος , όταν αυτό αισθανόταν ότι υπήρχαν πολιτικοί κίνδυνοι από μια θρησκεία .
Μερικές από τις κύριες διαφορές των Χριστιανών από τους τότε παγανιστές είχαν κληρονομηθεί από την Ιουδαϊκή παράδοση , όπως π.χ . η αποδοχή ενός ιερού βιβλίου και η πίστη σε προφητείες για τη γέννηση ενός Μεσσία .
Απέρριπταν επίσης τη θυσία ζώων , που ήταν αποδεκτή στους παγανιστές και τους Εβραίους . Ήταν σημαντική εξέλιξη ότι γρήγορα ανέπτυξαν ένα όνομα για τη θρησκεία τους , του Χριστιανού , που τους έκανε αναγνωρίσιμους μέσα στην αυτοκρατορία .
Το όνομα ήταν ήδη εν χρήση το έτος 112 .
Ο όρος `` Χριστιανισμός '' επίσης ήταν γνωστός στις αρχές του 2ου αιώνα .
Από τον 2ο αιώνα διατυπώθηκε ο ισχυρισμός ότι οι Χριστιανοί διώκονταν επειδή είχαν αυτό το όνομα , και όχι επειδή έκαναν κάτι παράνομο .
Επίσης οι Χριστιανοί είχαν κοινωνικές επαφές με άτομα εκτός των τοπικών τους κοινωνιών , αρνούνταν την ύπαρξη και την ισχύ των θεών του κράτους , και είχαν την ικανότητα να προσελκύουν νέους πιστούς οι οποίοι ενσωματώνονταν με μια ειδική τελετή , τη βάπτιση .
Αυτή η πράξη επιλογής ήταν ίσως η πλέον επαναστατική καινοτομία του Χριστιανισμού , και ήταν πολύ διαφορετική από τις προηγούμενες πρακτικές αλλαγής θρησκείας γιατί απαιτούσε την απόρριψη του παρελθόντος , την αποκοπή από τελετές της οικογένειας και της κοινότητας και την αποδοχή νέων υποχρεώσεων .
O Thomas Sizgorich ( 1970 – 2011 ) ανέφερε το 2009 ότι η άποψη των παλαιότερων μελετητών ότι υπήρχαν βαθιές διαφορές και εχθρότητες μεταξύ ορθόδοξων Χριστιανών και παγανιστών ήταν λανθασμένη .
Κατά την άποψή του στην ύστερη αρχαιότητα δεν υπήρχαν βαθείς διαχωρισμοί στη ζωή των ατόμων και των κοινοτήτων , και `` οι μεταξύ τους σχέσεις δεν καθορίζονταν από τις θρησκευτικές ταυτότητες τόσο πολύ όσο οι τότε πηγές άφηναν να εννοηθεί ή οι περισσότεροι μοντέρνοι συγγραφείς θέλουν να φαντάζονται '' .
Η ιστοριογραφία του συγκεκριμένου φαινομένου συνδέεται με τη γενικότερη ιστοριογραφία του χριστιανισμού , του ιουδαϊσμού και του παγανισμού .
Στην φάση της πρώιμης σύγχρονης εποχής ( Αναγέννηση ) η ιστοριογραφία γύρω από τον χριστιανισμό και τον παγανισμό χαρακτηρίζεται από έλλειψη κριτικής και από συσσώρευση γνώσεων .
Προτεστάντες και Καθολικοί ιστοριογράφοι παρήγαγαν εκδοχές της ιστορίας σύμφωνες με τα δόγματά τους .
Η ρήξη με αυτή την πρώιμη ιστοριογραφία έγινε στα τέλη του 17ου αιώνα , με την εμφάνιση της βιβλικής κριτικής με κυρίαρχες μορφές τον Σπινόζα , τον Isaac Le Peyrère και τον Richard Simon .
Με την άνοδο του Διαφωτισμού , οι παραδοσιακές πατριστικές σπουδές εκτοπίστηκαν από απόψεις που συνοψίζονται στα κεφάλαια 15 και 16 της `` Παρακμής και της πτώσης της Ρωμαϊκής Αυτοκρατορίας '' του Γκίμπον ( 1776 ) .
Περί τα μέσα του 18ου αιώνα , η `` πραγματική '' ιστορία είχε αντικαταστήσει την χριστιανική `` ιδεολογία '' , αν και η νέα `` διαφωτισμένη '' ιστορία ήταν η ίδια δεμένη σε μια ιδεολογία , αυτή του αντικληρικαλισμού και της ανοχής ( tolerationism ) ( εισαγωγικά του συγγραφέα ) .
Στο μνημειώδες για την εποχή του έργο του Γκίμπον , το κεφάλαιο 15 αναφέρεται στην άνοδο του Χριστιανισμού , την οποία ο συγγραφέας αποδίδει σε ανθρώπινους και κοινωνικούς παράγοντες .
Στο κεφάλαιο 16 αναφέρεται στις διώξεις που υπέστησαν οι πρώτοι Χριστιανοί , και θεωρεί ότι αυτές δεν πρέπει να ήταν πολύ εντατικές γιατί ο κλασικός παγανισμός είχε ήπιο και ανεκτικό χαρακτήρα .
Σήμερα πιστεύεται ότι ο Γκίμπον μεταχειρίστηκε σκληρά και εχθρικά τον Χριστιανισμό και τους πρώτους Χριστιανούς .
Το έργο αυτό προκάλεσε κριτική και αντιπαράθεση από την εποχή του μέχρι σήμερα .
Από τον 20ό αιώνα , οι αρχαιολόγοι άρχισαν να εξετάζουν πιό προσεκτικά τα υπολείμματα των παγανιστικών ναών και να παρουσιάζουν εξηγήσεις για τις καταστροφές τους .
Σημαντικός μεταξύ αυτών ήταν ο αρχαιολόγος και ιστορικός της τέχνης Friedrich Wilhelm Deichmann , που το 1939 υπέθεσε ότι η καταστροφή των ναών είχε στόχο να δείξει τον `` θρίαμβο '' του Χριστιανισμού επί του Ελληνο-ρωμαϊκού παγανισμού .
Αυτή η εκδοχή αμφισβητήθηκε από νεώτερους μελετητές .
Σύγχρονες αρχαιολογικές έρευνες έδειξαν ότι μάλλον έγινε μια ομαλή και όχι καταστροφική μετάβαση προς τον Χριστιανισμό .
Αρχαιολογική έρευνα που έγινε στην Παλαιστίνη δεν επιβεβαίωσε την καταστροφή παγανιστικών ναών προκειμένου να μετατραπούν σε χριστιανικούς ναούς .
Μεταξύ της εγκατάλειψης των πρώτων και της ίδρυσης των δεύτερων μεσολαβεί μια χρονική απόσταση αιώνων .
Βρέθηκε ότι τα υλικά των παγανιστικών ναών ξαναχρησιμοποιήθηκαν για τις εκκλησίες . Όπως αναφέρει ο αρχαιολόγος M.
Burdajewicz της Πολωνικής Αρχαιολογικής Αποστολής που ερεύνησε την περίπτωση της Παλαιστίνης , `` με όρους θρησκευτικής σύγκρουσης Παγανισμού - Χριστιανισμού , η ανέγερση μιας εκκλησίας σε ένα μέρος που εγκαταλήφθηκε και ήταν ερείπια για δύο , τρείς ή περισσότερους αιώνες , δεν ήταν ένα εντυπωσιακό φαινόμενο '' .
Ο ίδιος αναφέρει ότι οι πρωτογενείς χριστιανικές πηγές που αναφέρουν καταστροφές ναών είναι περιορισμένης ιστορικής αξίας και συνήθως δεν επιβεβαιώνοναι .
Επίσης δεν επιβεβαιώνεται η παλαιότερη αντίληψη ότι ο εκχριστιανισμός της Παλαιστίνης ήταν γρήγορος , λόγω της ύπαρξης των Αγίων Τόπων , και ότι είχε σχεδόν ολοκληρωθεί τον 4ο αιώνα .
Η αρχαιολογική έρευνα έδειξε ότι στις μεν πόλεις ο Χριστιανισμός εγκαταστάθηκε γρήγορα , αλλά στα χωριά και την ύπαιθρο προχώρησε αργά και συνεχιζόταν έως και τον 6ο αιώνα .
Η εξάπλωση του Χριστιανισμού στα χωριά της Παλαιστίνης έγινε με πρωτοβουλία των τοπικών κοινωνιών και όχι με κάποια μέτρα εκ των άνω .
Παλαιότεροι συγγραφείς θεωρούν ότι μια από τις πρώτες κινήσεις των χριστιανών αφου έγιναν κυρίαρχη θρησκεία , ηταν η καταστροφή των παλιών παγανιστικών ναών ( π.χ .
Hanson , 1978 ) .
Η καταστροφή των παγανιστικών ναών για λόγους θρησκευτικής σύγκρουσης έχει αμφισβητηθεί από σύγχρονους ερευνητές , οι οποίοι πιστεύουν ότι καταστροφές έγιναν για πραγματιστικούς λόγους , όπως για να επαναχρησιμοποιούνταν τα οικοδομικά υλικά των αρχαίων ναών επειδή ήταν υψηλής τεχνικής .
Μέχρι και την ίδρυση του Παπικού κράτους ( αρχές 7ου αιώνα ) , οι Χριστιανοί επίσκοποι της Ρώμης χρειάζονταν άδεια του αυτοκράτορα για να χρησιμοποιήσουν ένα παγανιστικό ως εκκλησία .
Για το Πάνθεον ο επίσκοπος έλαβε άδεια του αυτοκράτορα το έτος 609 για τη μετατροπή σε εκκλησία .
O Mariusz Burdajewicz , απο το Institute of Mediterranean and Oriental Cultures της Βαρσοβίας , αναφέρει πως ήταν συχνο φαινόμενο τα υλικά των παγανιστικών ναών ξαναχρησιμοποιήθηκαν για τις εκκλησίες .
Τον 4ο αιώνα , στην πραγματικότητα οι Ρωμαίοι αυτοκράτορες έλαβαν μέτρα για την προστασία των αρχαίων ναών , όπως φαίνεται από τη νομοθεσία .
Παρ ' ότι ο Θεοδόσιος απαγόρευσε τον παγανισμό και τις σχετικές τελετές το 392 , οι ναοί της Ρώμης δεν καταστράφηκαν μέχρι τον 5ο αιώνα , εκτός από διάφορα ιερά του Μίθρα που αρχικώς γκρεμίστηκαν και μετά ξαναχτίστηκαν ως εκκλησίες .
Μετά τις καταστροφές από τους Γότθους έγινε ανοικοδόμηση .
Τον 6ο και 7ο αιώνα ένας αριθμός παγανιστικών ναών και άλλων κτιρίων ( όπως η Ρωμαϊκή Γερουσία ) μέσα και γύρω από το ρωμαϊκό Forum μετατράπηκαν σε χριστιανικούς ναούς .
Το διάταγμα του Θεοδοσίου Β ' το 435 για την καταστροφή παγανιστικών ναών ανέφερε ότι η τύχη των κτιρίων επαφίεται στη διακριτική ευχέρεια των τοπικών διοικητών ( praecepto magistratuum ) .
Είναι αμφίβολο αν στην πράξη εφαρμόστηκε αυτή η διαταγή .
Η σύγχρονη έρευνα που έγινε στη Ρώμη δείχνει ότι μάλλον συνέβη μια ήπια μετάβαση στον Χριστιανισμό , και όχι η σύγκρουση και οι καταστροφές που πιστευόταν παλαιότερα .
Η εικόνα του Χριστιανού όχλου με τα λιβάνια που καταστρέφει ελληνο-ρωμαϊκούς ναούς είναι ένα δημιούργημα του `` ιστορικού της πολυθρόνας '' Έντουαρντ Γκίμπον .
Οι ερευνητές απαριθμούν τους παγανιστικούς ναούς της Ρώμης που στην πραγματικότητα ανακαινίσθηκαν από τους Χριστιανούς και καθιερώθηκαν ως Χριστιανικοί Ναοί .
Μεταξύ αυτών : Οι σημερινοί Χριστιανικοί ναοί της Ρώμης : Άλλοι ναοί : O Daniel Sarefield αναφέρει πως το κάψιμο αρχαίων βιβλίων ηταν μια αλλη μορφή καταπίεσης των ειδωλολατρων απο τους χριστιανους , που εξελήχθηκε σε χριστιανική τελετουργία .
Το συγκεκριμένο ειδος καταπίεσης δεν κατευθυνθηκε μονο εναντιον των ειδωλολατρών , αλλά και εναντίον αλλων αιρετικών χριστιανων , καθώς οι αυτοκράτορες , που υποστήριζαν τον χριστιανισμό , επεδίωκαν την ενότητα της εκκλησίας .
Πέρα απο τα βιβλία , οι μητροπολίτες είχαν ρόλο στην καυση αντικειμενων που χρησιμοποιόνταν απο παραδοσιακά παγανιστικά επαγγέλματα .
Πάντως ορισμένοι χριστιανοι διαφώνησαν με αυτη την τακτική .
Ενα παραδειγμα καταστολής του παγανισμού αποτελεί νόμος του 386 στον οποίο οποιος δυσανασχετεί με τον χριστιανισμο θα πληρώσει με την ζωή του και το αίμα του .
Ωστόσο οι σύγχρονοι ιστορικοί πιστεύουν ότι τέτοιοι νόμοι σπανίως εφαρμόζονταν και εκδίδονταν για χάρη κάποιων τοπικών αιτημάτων .