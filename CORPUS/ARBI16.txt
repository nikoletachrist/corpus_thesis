Το απέφυγε , μόνο που παραλίγο να το πάθει κατά την επιστροφή του όταν βρέθηκε στην περιοχή των Καρπαθίων όπου πολεμούσαν οι Ουκρανοί με τους Τσεχοσλοβάκους . Ύστερα από πολλές περιπέτειες ξαναβρέθηκε στη Βιέννη τον Μάρτιο του 1919 .
Είχε προσελκυστεί όπως και πολλοί νέοι της εποχής του από τις σοσιαλιστικές ιδέες , που με την Οκτωβριανή Επανάσταση στη Ρωσία γνώρισαν τεράστια δημοτικότητα , και υπέγραφε τις συνεργασίες του στην εφημερίδα Vorwärts , επίσημο όργανο του Γερμανικού Σοσιαλδημοκρατικού Κόμματος ως « Ο κόκκινος Ροτ » ( « der rote Roth » ) .
Επίσης θα συνεργαστεί μόνιμα με την εφημερίδα Neuer Tag και περιστασιακά με την Neues Wiener Tagelblatt .
Το φθινόπωρο του 1919 θα γνωριστεί με τη γυναίκα που θα γινόταν σύζυγός του ( και η οποία θα έχει ένα τόσο τραγικό τέλος ) , την επίσης Εβραία από τη Γαλικία , Friederike ( Friedl ) Reichler .
Η εφημερίδα Der Neue Tag , με την οποία συνεργαζόταν , τον έστειλε στην Ουγγαρία τον Αύγουστο του 1919 , ένα ταξίδι το οποίο υπήρξε η αφορμή για κάποια ταξιδιωτικά κείμενα , που δημοσιεύτηκαν με τον τίτλο « Reise ins Heanzenland » .
Επ ' αφορμή αυτού του ταξιδιού θα πρωτοβγάλει και αυστριακό διαβατήριο . Ύστερα από το κλείσιμο της Neuer Tag θα εγκατασταθεί μόνιμα στο Βερολίνο όπου προσπάθησε και κατάφερε να αυξήσει τον κύκλο των συνεργασιών του . Έτσι θα συνεργαστεί με τις Neue Berliner Zeitung ( στην οποία δημοσίευσε σειρά ανταποκρίσεων από τον πόλεμο της Ρωσίας με την Πολωνία ) , Berliner Tageblatt και Berliner Bõrsen-Courier .
Το 1923 θα συνεργαστεί με την μεγάλης κυκλοφορίας εφημερίδα Frankfurter Zeitung και σαν ανταποκριτής της θα κάνει ένα μεγάλο ταξίδι στην Ευρώπη , από τη νότια Γαλλία , στην Αλβανία την Σοβιετική Ένωση .
Το 1921 θα κάνει ένα σύντομο ταξίδι στη Γαλικία για να παρασταθεί στην ετοιμοθάνατη μητέρα του η οποία πεθαίνει αμέσως μετά την άφιξή του .
Παντρεμένος πλέον με τη Φρηντλ ( ο γάμος έγινε στις 5 Μαρτίου 1922 στην συναγωγή της Βιέννης ) , θα ζήσει για πρώτη και τελευταία φορά σε δικό του σπίτι , μόνιμα εγκαταστημένος , σε ένα Βερολίνο με μεγάλη πνευματική κίνηση , κοιτίδα πολλών λογοτεχνικών ιδεών και κινημάτων της εποχής τα οποία ο Ροτ παρακολουθεί από κοντά .
Αλλά η Γερμανία αντιμετώπιζε σοβαρότατη οικονομική κρίση κυρίως εξαιτίας των επανορθώσεων που της επέβαλε η Συνθήκη των Βερσαλλιών .
Ο Ροτ και η γυναίκα του ξαναγύρισαν το 1923 στη Βιέννη . Έστελνε συνεργασίες του στην εφημερίδα Frankfurter Zeitung ( Frankfurter Allgemeine σήμερα ) , όπως και στην Prager Tagelblatt , που κυκλοφορούσε στην Πράγα .
Από το καλοκαίρι του 1923 άρχισε να κάνει ταξίδια στην Πράγα , όπου γνωρίστηκε με τον Μαξ Μπροντ ( Max Brod ) , τον εκδότη του Κάφκα .
Κατά τους μήνες Οκτώβριο και Νοέμβριο δημοσίευσε στην εφημερίδα της Βιέννης Arbeiterzeitung , το μυθιστόρημα Das Spinnennetz ( Ο ιστός της αράχνης ) σε συνέχειες .
Αξιοσημείωτο είναι ότι τρεις μέρες αφότου ολοκληρώθηκε η δημοσίευσή του , εκδηλώθηκε το πραξικόπημα της μπιραρίας στο Μόναχο .
Οι πρωταγωνιστές του Χίτλερ και Λούντεντορφ αναφέρονται στον Ιστό της αράχνης .
Επίσης , τον Φεβρουάριο και τον Μάρτιο του 1924 , πάλι σε συνέχειες , δημοσίευσε το μυθιστόρημα Hotel Savoy , ενώ τον Ιούλιο και τον Αύγουστο δημοσιεύτηκε η Die Rebellion ( Η εξέγερση ) .
Τα δύο τελευταία μυθιστορήματα δημοσιεύτηκαν στην εφημερίδα Frankfurter Zeitung και κυκλοφόρησαν τον ίδιο χρόνο και σε βιβλίο από τις εκδόσεις Schmiede .
Δίνει συνεργασίες του και στο σατιρικό περιοδικό της αριστεράς Lachen Links .
Το 1925 θα εκδοθούν σε βιβλίο αμέσως μετά την συγγραφή τους , οι νουβέλες του April , Die Geschichte einer Liebe ( Απρίλης , η ιστορία μιας αγάπης ) και Der blinde Spiegel : Ein kleiner Roman ( Ο τυφλός καθρέφτης : ένα μικρό μυθιστόρημα ) .
Την Άνοιξη του 1925 η Frankfurter Zeitung τον στέλνει σαν μόνιμο ανταποκριτή της στο Παρίσι .
Η αρχική παραμονή του στο Παρίσι δεν κράτησε παρά μόνο ένα χρόνο , 1925-1926 .
Την άνοιξη του 1926 η εφημερίδα του , τον αντικαθιστά με άλλο ανταποκριτή , και ο Ροτ ( αφού εγκαταστήσει τη γυναίκα του στη Βιέννη ) , φεύγει για ένα τετράμηνο ταξίδι στη Ρωσία .
Κατά τη διάρκεια της παραμονής του στο Παρίσι όμως , προσελκύεται από τη γαλλική κουλτούρα , και μελετά συστηματικά Γάλλους συγγραφείς .
Από μια περιήγησή του το καλοκαίρι του 1925 στη νότιο Γαλλία προέκυψε μια σειρά κειμένων που με τίτλο « Στη νότιο Γαλλία » δημοσιεύτηκαν στην Frankfurter Zeitung .
Το καλοκαίρι του 1926 θα γράψει το σημαντικό του δοκίμιο Juden auf Wanderschaft ( Περιπλανώμενοι Ιουδαίοι ) το οποίο θα εκδοθεί σε βιβλίο το 1927 .
Οι ανταποκρίσεις του , 18 κείμενα με τίτλο « Ταξίδι στη Ρωσία » αντιμετώπιζαν με ιδιαίτερη αυστηρότητα την πολιτική που ασκούνταν από το κομμουνιστικό καθεστώς .
Στο ταξίδι αυτό άρχισε να γράφει το μυθιστόρημα Die Flucht ohne Ende ( Φυγή χωρίς τέλος ) ενώ του προμήθευσε το υλικό για το επόμενο μυθιστόρημα που γράφτηκε μεταξύ 1928-1929 , αλλά εκδόθηκε μετά τον θάνατό του , το Der stumme Prophet ( Ο βουβός προφήτης ) .
Το 1927 , η Frankfurter Zeitung τον έστειλε στην τότε Γιουγκοσλαβία και στην Αλβανία .
Οι ανταποκρίσεις του δημοσιεύτηκαν υπό τον τίτλο « Ταξίδι στην Αλβανία » ) .
Το φθινόπωρο η εφημερίδα τον έστειλε ένα ταξίδι στη κεντρική Γερμανία , για να ακολουθήσει τον δρόμο που έκανε ο Γερμανός ποιητής Χάινριχ Χάινε στο διάσημο μυθιστόρημά του Ταξίδι στο Χαρτς ( για το έργο του Χάινε δείτε στο en : Die Harzreise ) .
Προέκυψαν έτσι τα « Γράμματα από τη Γερμανία » .
Τα χρόνια αυτά είναι ιδιαίτερα προσοδοφόρα αφού είναι από τους πιο ( αν όχι ο πιο ) καλοπληρωμένους δημοσιογράφους της Γερμανίας τότε , αφού από την F.Z μόνο , λαμβάνει μισθό 1000 μάρκων το μήνα .
Η επόμενη χρονιά ( 1928 ) του επιφύλαξε μια σημαντική γνωριμία : γνωρίστηκε και συνδέθηκε με φιλία με τον Στέφαν και τη Φρεντερίκε Τσβάιχ , αλλά και μια βαριά δυστυχία : η γυναίκα του Φρηντλ , η οποία από το 1926 είχε αρχίσει να δείχνει σημάδια ψυχικής αποδιοργάνωσης , ασθενεί από σχιζοφρένεια και νοσηλεύεται σε ψυχιατρικό νοσοκομείο του Βερολίνου .
Μετά την ( προσωρινή ) ανάκαμψή της το ζευγάρι εγκαθίσταται για μερικούς μήνες στο Παρίσι . Έχοντας σκοπό να ζήσει πλέον μόνο από τη συγγραφή , επιλέγει τον εκδοτικό οίκο `` Kiepenheuer & Witsch '' , ο οποίος του δίνει εκτός από μεγάλα ποσοστά και μηνιαίο υψηλό μισθό .
Σε αυτόν τον οίκο θα εκδώσει το Zipper und sein Vater ( Ο Τσίπερ κι ο πατέρας του ) και τη μελέτη « Το εβραϊκό θέατρο της Μόσχας » το 1928 και το Rechts und links ( Δεξιά και Αριστερά ) το 1929 .
Η εφημερίδα του τον έστειλε στο διάστημα Μαΐου - Ιουλίου 1928 στην Πολωνία και στο διάστημα Οκτωβρίου - Νοεμβρίου 1929 στην Ιταλία .
Αποτέλεσμα δυο σειρές ανταποκρίσεων « Γράμματα από την Πολωνία » και « Η τέταρτη Ιταλία » .
Στα τέλη του 1929 το ζεύγος Ροτ επιστρέφει στο Βερολίνο .
Ενώ ο Ροτ γράφει το μυθιστόρημά του Ιώβ , η Φρηντλ δυστυχώς δεν καλυτερεύει και ο Ροτ βυθίζεται στη μελαγχολία και στις τύψεις καθώς πιστεύει ότι φταίει αυτός για την κατάσταση της γυναίκας του επειδή : « ... δεν κατάφερε να της προσφέρει αυτό που έχει ανάγκη κάθε γυναίκα , τη θαλπωρή της οικογένειας , ένα σπίτι , παιδιά » . .
Η κατάσταση της γυναίκας του χειροτερεύει διαρκώς ο Ροτ αναγκάζεται να την βάλει σε μια ιδιωτική νευρολογική κλινική του Βερολίνου .
Το 1929 μπήκε στη ζωή του η Sybil Rares , μια Εβραία ηθοποιός με την οποία δημιούργησε σχέση που όμως δεν κράτησε πολύ .
Εν αντιθέσει , η επόμενη γνωριμία του με την Andrea Manga Bell , συντάκτρια σε περιοδικό τέχνης , μια καλλονή κατά το ήμισυ Κουβανή , μητέρα δύο παιδιών , την οποία γνώρισε τον Αύγουστο του 1929 θα διαρκέσει μέχρι το 1936 .
Από καλοκαίρι του 1929 ο Ροτ και αφού είχε διακόψει τη συνεργασία του με την F.Z . λίγο πριν λόγω οικονομικών διαφορών , άρχισε τη συνεργασία του με την ακροδεξιά εφημερίδα Müncher Neuesten Nachrichten ( τη σημερινή Süddeutsche Zeitung που είναι όμως προοδευτική ) .
Οι λόγοι που πήγε στην Müncher Neuesten Nachrichten ήταν καθαρά οικονομικοί , δημοσίευσε δε σ ' αυτήν σειρά άρθρων μεταξύ Μαΐου 1929 και Αυγούστου 1931 , που όμως δεν είχαν πολιτικό περιεχόμενο .
Τη χρονιά αυτή ο Ροτ δημοσίευσε το μυθιστόρημα Hiob .
Roman eines einfachen Mannes ( Ιώβ .
Η ιστορία ενός απλού ανθρώπου ) , που όπως ομολογεί το έγραψε ενώ έπινε συνέχεια .
Ο Ιώβ γίνεται και μεγάλη εμπορική επιτυχία , πουλώντας σε μικρό χρονικό διάστημα 30.000 αντίτυπα .
Επίσης , κυκλοφορεί σε ένα τόμο με τον τίτλο « Panoptikum .
Gestalten und Kulissen » τα κείμενα που είχε δημοσιεύσει στην Frankfurter Zeitung .
Το καλοκαίρι του 1930 θα αρχίσει να γράφει το πιο διάσημο έργο του , Το εμβατήριο Ραντέτσκυ . Όταν η συγγραφή θα έχει τελειώσει ( 1933 ) ο Ροτ θα εγκαταλείψει οριστικά τη Γερμανία .
Η Φρηντλ εισήχθη στις 23 Σεπτεμβρίου 1930 στο σανατόριο `` Rekawinkel '' στην Αυστρία ( σημ . en : Pressbaum ) ζυγίζοντας 32 κιλά .
Τον Δεκέμβριο του 1933 και αφού ο συγγραφέας είχε εξαντληθεί οικονομικά από την πανάκριβη νοσηλεία της συζύγου του , την εισάγει στο δημόσιο στο δημόσιο ίδρυμα `` Am Steinhof Sanatorium '' της Βιέννης , στο οποίο ο Ροτ πληρώνει μόνο τα έξοδα διατροφής .
Στις 30 Ιανουαρίου 1933 ο Αδόλφος Χίτλερ έγινε καγκελάριος της Γερμανίας , την ίδια μέρα ο Ροτ την εγκατέλειψε .
Ο Ροτ ήξερε πολύ καλά τι θα συνέβαινε αν παρέμενε στη Γερμανία . Ήδη από το καλοκαίρι του 1932 είχε πει : « Είναι καιρός να φεύγουμε .
Θα καίνε τα βιβλία μας εννοώντας εμάς τους ίδιους . Όποιος λέγεται Βάσσερμαν , Ροτ , Ντέμπλιν , δεν έχει καιρό για χάσιμο .
Πρέπει να φύγουμε για να ριχτούν μόνο τα βιβλία στην πυρά » .
Και πραγματικά , υπήρξε και σε αυτό προφητικός .
Την νύχτα της 10ης Μαϊου του 1933 μια μεγάλη πυρά άναψε στο Βερολίνο , και τα βιβλία όλων των Εβραίων συγγραφέων κάηκαν .
Αρχικά πήγε στο Παρίσι και λίγο αργότερα πήγαν να τον βρουν εκεί η Αντρέα και τα παιδιά της .
Αυτόν τον πρώτο χρόνο της εξορίας του θα γράψει τις νουβέλες Stationschef Fallmerayer ( Ο σταθμάρχης Φάλμερμάγιερ ) , Triumph der Schönheit ( Ο θρίαμβος της ομορφιάς ) και Die Büste des Kaisers ( Η προτομή του Αυτοκράτορα ) που θα εκδοθούν αμέσως στο Παρίσι .
Μετά το Παρίσι , θα δοκιμάσει την τύχη του στη Μασσαλία και τη Νίκαια στην οποία και θα μείνει μέχρι το καλοκαίρι του 1935 .
Στην Νίκαια γράφει το δοκίμιο Der Antichrist ( Ο Αντίχριστος ) και τη νουβέλα Die hundert Tage ( Οι εκατό ημέρες ) .
Τον ξαναβρίσκουμε στο Παρίσι τον Ιούνιο του 1935 .
Εγκαινίασε συνεργασία με ένα περιοδικό που εξέδιδαν Γερμανοί εξόριστοι στην Αυστρία , το Der Christliche Ständestaat .
Μάιο και Ιούνιο του 1936 ταξίδεψε στο Άμστερνταμ .
Κατόπιν πήγε στην Οστένδη , όπου είχε επαφές με άλλους γερμανόφωνους συγγραφείς , ανάμεσά τους και με τον Στέφαν Τσβάιχ .
Στις λογοτεχνικές παρέες εκεί ήταν παρούσα και μια κοπέλα τριάντα χρονών , η συγγραφέας Ίρμγκαρντ Κρόιν ( en : Irmgard Keun ) . Έγιναν εραστές και η σχέση του με την Αντρέα πήρε τέλος .
Κυκλοφόρησε και το έργο του Beichte eines mörders : Erzählt in einer nacht ( Η ομολογία ενός δολοφόνου : μέσα σε μια νύχτα ) .
Το 1935 η Φρηντλ μεταφέρθηκε στο προοδευτικών αντιλήψεων ψυχιατρικό νοσοκομείο `` Mauer-Öhling '' της Αυστρίας , αφού ένας φίλος του Ροτ κατάφερε να βρει μια θέση για τη γυναίκα του .
Για τον Ροτ από το 1937 και μετά τα προβλήματα υγείας από την υπερβολική κατανάλωση αλκοόλ ( συνήθεια που είχε αποκτήσει κατά τη διάρκεια του Α ' Παγκοσμίου πολέμου ) θα αρχίσουν να γίνονται ορατά .
Το 1937 είναι η χρονιά που ο Ροτ θα ασπασθεί και επίσημα τον Καθολικισμό και μάλιστα θα βαπτιστεί .
Τον Νοέμβριο του 1937 επανέκαμψε στο Παρίσι .
Κατέλυσε στο ξενοδοχείο `` Foyot '' , μόνιμο χώρο διαμονής του , οσάκις βρισκόταν στη γαλλική πρωτεύουσα . Ήταν η τελευταία φορά : σε λίγο το `` Foyot '' κατεδαφίστηκε .
Εγκαταστάθηκε τότε σ ' ένα άλλο ξενοδοχείο ακριβώς απέναντι , στο `` De La Poste '' .
Και πλέον παραδόθηκε στο αλκοόλ .
Εξέδωσε το έργο Das falsche Gewicht .
Die Geschichte eines Eichmeisters ( Το κάλπικο ζύγι .
Η ιστορία ενός κρατικού αξιωματούχου επί των μέτρων και των σταθμών ) .
Το 1938 η Κρόιν προσελκύστηκε από τη γοητεία ενός αξιωματικού του ναυτικού με τον οποίο πήγε να ζήσει στη Νίκαια .
Ο Ροτ επιχείρησε να επανασυνδεθεί με την Αντρέα Μάνγκα Μπελ , αλλά βρήκε την πόρτα της κλειστή .
Προσεταιριζόμενος όλο και περισσότερο τους μοναρχικούς αναλαμβάνει κια μια αποστολή τον Φεβρουάριο του 1938 : μια ομάδα Αυστριακών μοναρχικών που επεδίωκαν την παλινόρθωση της μοναρχίας στην πατρίδα τους , τον έστειλε στη Βιέννη να συναντήσει τον καγκελάριο Σούσνιγκ .
Μόνο που αντί του Σούσνιγκ συνάντησε τον αρχηγό της αστυνομίας , ο οποίος τον πληροφόρησε ότι είναι ανεπιθύμητος στην Αυστρία .
Τον Ιούνιο του 1938 ήταν παρών στην κηδεία του θεατρικού συγγραφέα Έντεν φον Χόρβατ στο Παρίσι .
Λίγο αργότερα , το φθινόπωρο , πήγε στο Άμστερνταμ . Ήταν η τελευταία φορά που το έβλεπε .
Μια καρδιακή προσβολή δεν θα περιορίσει το πάθος του για το ποτό .
Θα είναι πάντως το '38 η χρονιά που θα κυκλοφορήσει το σημαντικό έργο του Die Kapuzinergruft ( Η κρύπτη των Καπουτσίνων ) .
Το 1939 εκδόθηκε το έργο του Die Geschichte von der 1002 .
Nacht ( Ιστορία της χιλιοστής δεύτερης νύχτας ) .
Στο διάστημα Φεβρουαρίου - Μαΐου δημοσίευσε συνεργασίες με τίτλο « Μαύρο-κίτρινο ημερολόγιο » στην εφημερίδα Die Österreichische Post .
Στις 22 Μαΐου ετοίμασε ένα κείμενο με τίτλο « Η βελανιδιά του Γκαίτε στο Μπούχενβαλντ » .
Το υπαγόρευσε σε κάποιον του οποίου το όνομα δεν γνωρίζουμε , ο οποίος στο τέλος του κειμένου γράφει : « Τελευταίο άρθρο πριν από το θάνατό του » .
Στις 23 Μαϊου του 1939 έμαθε ότι ο φίλος του θεατρικός συγγραφέας Έρνστ Τόλερ αυτοκτόνησε .
Η είδηση αυτή τον τσάκισε .
Εισήχθη στο νοσοκομείο Νεκέρ , όπου στις 27 Μαΐου 1939 τον βρήκε ο θάνατος σε ηλικία 45 χρονών από « κίρρωση του ήπατος που προήλθε από υπερβολική χρήση αλκοόλ » Η κηδεία του έγινε μετά από τρεις μέρες στο νεκροταφείο `` Thiais '' .
Πήγαν εκεί να τον αποχαιρετήσουν επιφανείς άνθρωποι των γραμμάτων , εμιγκρέδες , δημοσιογράφοι .
Αλλά και πολλοί φτωχοί άγνωστοι πολιτικοί εξόριστοι μαζί με τους οποίους πήγαινε στα αστυνομικά τμήματα να ζητήσει να τους παρασχεθεί άδεια παραμονής στη Γαλλία .
Ο τάφος του βρίσκεται στον ρωμαιοκαθολικό τομέα του νεκροταφείου .
Και πάνω τοποθετήθηκε μια πλάκα με την επιγραφή στα γαλλικά : « Γιόζεφ Ροτ - Αυστριακός συγγραφέας - Πέθανε στην εξορία στο Παρίσι » .
Λίγους εβδομάδες μετά το θάνατό του θα εκδοθεί το τελευταίο έργο του Der Leviathan ( Λεβιάθαν ) . Ένα χρόνο μετά το θάνατό του οι στρατιές του Χίτλερ μπήκαν στη Γαλλία .
Η γυναίκα του από το 1935 διέμενε νοσηλευόμενη στο ψυχιατρικό νοσοκομείο `` Mauer-Öhling '' της Κάτω Αυστρίας ( σημερινό κρατικό νοσοκομείο `` de : Landesklinikum Amstetten '' ) .
Τον Μάιο του 1940 καταφτάνει στο νοσοκομείο μια επιτροπή γιατρών και ζητάει τα ιατρικά αρχεία όλων των ασθενών .
Οι ασθενείς σταδιακά μεταφέρονται στο νοσοκομείο `` Linz-Niedernhart '' .
Στις 3 Ιουλίου του 1940 η Φρηντλ Ροτ είναι μία ανάμεσα στους 50 ασθενείς που μεταφέρονται εκείνη τη μέρα .
Από εκεί ύστερα από έντεκα μέρες παραμονής , οδηγείται στο Σλος Χάρτχαϊμ ( γνωστό κέντρο ευθανασίας των Ναζί υπό τη διεύθυνση του διαβόητου de : Rudolf Lonauer ) , όπου στις 15 Ιουλίου 1940 ( επίσημα καταχωρημένη ημερομηνία θανάτου ) , πεθαίνει στον θάλαμο αερίων .