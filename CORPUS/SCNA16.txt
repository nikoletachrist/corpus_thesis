Απλανοσπόρια : Τα απλανοσπόρια διαχέονται από το μητρικό κυτταρικό τοίχωμα όπου και μπορούν να αναπτυχθούν σε ώριμους θαλλούς .
Παρόλο που έχουν την ικανότητα να παράγουν μαστίγια , τα μαστίγια τους δεν αναπτύσσονται .
Αυτοσπόρια : Τα αυτοσπόρια , δεν έχουν την ικανότητα παραγωγής μαστιγίων , ζουν εξαπλωμένα και αναπτύσσονται , όπως τα ζωοσπόρια και τα απλανοσπόρια .
Ο εγγενής βιολογικός κύκλος είναι ένας παράγοντας που κάνει τα μονοκύτταρα φύκη να διαφέρουν .
Οι κυριότεροι τύποι εγγενών βιολογικών κύκλων είναι τρεις .
Ζυγωτική μείωση έχουμε στα φύκη , στους βιολογικούς κύκλους των οποίων τα μόνα διπλοειδή κύτταρα είναι ζυγώτες .
Στη γαμετική μείωση παρατηρείται μείωση όταν παράγονται απλοειδείς γαμέτες από διπλοειδή βλαστητικά κύτταρα .
Η σύντηξη των γαμετών προκαλεί τον σχηματισμό ενός διπλοειδή ζυγώτη όπου ύστερα από πολλές μιτωτικές διαιρέσεις προκύπτει ένας πολυκύτταρος διπλοειδής θαλλός .
Στη σποριακή μείωση , παράγονται απλοειδή σπόρια δηλαδή μεμονωμένα κύτταρα τα οποία μπορούν να αναπτυχθούν και να σχηματίσουν ένα πολυκύτταρο απλοειδή θαλλό γνωστό ως γαμετόφυτο .
Με κατάλληλες περιβαλλοντικές συνθήκες κάποια από τα κύτταρα του γαμετόφυτου παράγουν απλοειδείς γαμέτες όπου και ενώνονται και σχηματίζεται ένας διπλοειδής ζυγώτης .
Ο διπλοειδής ζυγώτης διαιρείται μιτωτικά και έτσι προκύπτει ένας πολυκύτταρος διπλοειδής θαλλός γνωστός ως σποριόφυτο .
Τα κυανοβακτήρια αναπαράγονται αγενώς , με απλή διχοτόμηση .
Η διχοτόμηση μπορεί να είναι πλήρης , ατελής καθώς και σε ένα ή περισσότερα επίπεδα .
Ορισμένα κυανοβακτήρια αναπαράγονται με ορμογόνια .
Τα ορμογόνια αποτελούν νήματα κυττάρων , που αποσπώνται από τα τριχώματα έπειτα από θρυμματοποίηση ή με το σχηματισμό νεκριδικών κυττάρων ή ετεροκυτίων .
Η παραγωγή και η απελευθέρωση ορμογονίων , εξυπηρετεί την αναπαραγωγή και τη διασπορά των κυανοβακτηρίων , ενώ φαίνεται να συνδέεται με τις περιβαλλοντικές συνθήκες ή με συγκεκριμένα στάδια μορφογενετικού κύκλου .
Τα ακινέτια αποτελούν κύτταρα που προκύπτουν από τη διαφοροποίηση βλαστητικών κυττάρων , έπειτα από συσσώρευση προϊόντων αφομοίωσης και ελάττωση των θυλακοειδών .
Ο σχηματισμός ακινέτιων σηματοδοτείται από δυσμενείς περιβαλλοντικές συνθήκες ή άλλους παράγοντες ( ανάλογα με το είδος ) , όπως π.χ . έλλειψη θρεπτικών όπως ο φώσφορος .
Τα διαφοροποιημένα αυτά κύτταρα παραμένουν σε λανθάνουσα κατάσταση , μέχρι οι συνθήκες να γίνουν ευνοϊκότερες και τα ακινέτια να εκβλαστήσουν .
Σημειώνεται ότι παρουσιάζουν αυξημένη συγκέντρωση γλυκογόνου και κυανοφυκίνης , γεγονός που συνδέεται με την ελάττωση των ρυθμών φωτοσύνθεσης και αναπνοής .
Μορφολογικά , το μέγεθός τους είναι μεγαλύτερο συγκριτικά με τα βλαστητικά κύτταρα , ενώ περιβάλλονται από ένα παχύ κυτταρικό τοίχωμα . Όλα αυτά τα είδη αποτελούν απλές φωτοσυνθετικές πηγές με μονοκύτταρα παραγωγικά συστήματα .
Σε διαστάσεις κυμαίνονται από μονοκύτταρους οργανισμούς όπως η χλαμυδομονάδα C. reinhardtii μέχρι μή αγγειακά νηματοειδή ή θαλλοειδή φυτά . Έτσι τα φύκη απαντώνται είτε σε θάλασσες και λίμνες ( σε αλμυρό ή γλυκό νερό ) , είτε στη ξηρά ως χερσαία όπου ζουν και αναπτύσσονται σε υγρό περιβάλλον , π.χ . τοίχους , δένδρα κ.λ.π .
Η αναστολή της παγκρεατικής αμυλάσης και η πρόληψη της παγκρεατικής οξειδωτικής βλάβης θεωρούνται πιθανές στρατηγικές για τη διαχείριση του διαβήτη τύπου 2.Μελέτες έδειξαν ότι διάφορα είδη μακροφυκών εμφάνισαν αντιοξειδωτικές δράσεις και αναστολή της α-αμυλάσης . Έντονη αναστολή της α-αμυλάσης παρατηρήθηκε σε φαιοφύκη , όπως τα είδη Sirophysalis trinodis , Polycladia myrica και το χλωροφύκος Palisada perforata .
Η ενζυμική αναστολή και οι αντιοξειδωτικές δράσεις των S. trinodis , P. myrica , P. perforata και S. angustifolium υποδηλώνουν ότι τα είδη αυτά αναπτύσσουν αντιδιαβητική και αντιοξειδωτική δράση .
Οι βιοχημικές διεργασίες στο σώμα μπορεί να παράγουν επιβλαβή ενδιάμεσα προϊόντα που ονομάζονται ενεργές μορφές οξυγόνου ( ROS ) .
Η υπερέκκριση των ROS μπορεί να οδηγήσει σε ανισορροπία στην παραγωγή του και στην ικανότητα του σώματος να αποτοξινώνει ή να εξουδετερώνει τις επιβλαβείς οξειδωτικές επιδράσεις αυτών των ελεύθερων ριζών .
Αυτή η πάθηση είναι γνώστη ως οξειδωτικό στρες .
Το οξειδωτικό στρες οδηγεί στην οξειδωτική βλάβη των βιομορίων ( λιπίδια , πρωτεΐνες , DΝΑ ) και μπορεί να εμπλέκεται στην εμφάνιση αρκετών χρόνιων παθήσεων όπως ο καρκίνος , ο σακχαρώδης διαβήτης , η φλεγμονή , οι καρδιαγγειακές παθήσεις και άλλες εκφυλιστικές παθήσεις .
Ο έλεγχος των μεταγευματικών επιπέδων γλυκόζης στο πλάσμα είναι καθοριστικής σημασίας για την αρχική θεραπεία του διαβήτη .
Η μη φυσιολογική αύξηση του επιπέδου γλυκόζης αίματος ( υπεργλυκαιμία ) στον διαβήτη τύπου 2 συμβαίνει λόγω της πέψης του αμύλου σε απλά σάκχαρα , όπως γλυκόζη και φρουκτόζη , μέσω των ενζύμων παγκρεατική α-αμυλάση και α-γλυκοσιδάση .
Η αναστολή της λειτουργίας της παγκρεατικής α-αμυλάσης μετά την πρόσληψη τροφής που οδηγεί σε μειωμένη απορρόφηση υδατανθράκων θεωρείται ως στρατηγική για τη διαχείριση του διαβήτη τύπου 2 .
Ωστόσο , οι τρέχοντες αναστολείς α-αμυλάσης και α-γλυκοσιδάσης , όπως η ακαρβόζη έχουν μειωμένη αποτελεσματικότητα και παρενέργειες , όπως αύξηση του βάρους , ναυτία και στομαχικές διαταραχές .
Αυτό οδήγησε στην αναζήτηση φυσικών πηγών αναστολέων α-αμυλάσης και α-γλυκοσιδάσης στη διαχείριση του διαβήτη τύπου 2 .
Οι αντιοξειδωτικές ενώσεις συμβάλλουν στην άμυνα του οργανσμού έναντι του οξειδωτικού στρες μέσω της απομάκρυνσης των ελεύθερων ριζών και μέσω της αναστολής του σχηματισμού ROS .
Μέχρι στιγμής , τα συνθετικά αντιοξειδωτικά είναι εμπορικά διαθέσιμα .
Ωστόσο , η χρήση τους είναι περιορισμένη λόγω πιθανών παρενεργειών .
Τα θαλάσσια μακροφύκη αποτελούν πλούσιες πηγές διαφόρων ενώσεων που διευκολύνουν την επιβίωσή τους σε εξαιρετικά μεταβαλλόμενα θαλάσσια περιβάλλοντα .
Τα φύκη είναι σε θέση να παράγουν ευρύ φάσμα δευτερογενών μεταβολιτών , όπως πολυφαινόλες , φλαβονοειδή , στεροειδή , φλοροταννίνες , καροτενοειδή , αλκάνια και κετόνες .
Αυτές οι ενώσεις έχουν ευρεία φάσματα βιολογικών δραστικοτήτων , όπως αντιβακτηριακές , αντιπηκτικές , κυτταροτοξικές , αντιϊκές , αντιφλεγμονώδεις , αντιοξειδωτικές και αντιδιαβητικές ιδιότητες .
Η αναστολή της α-αμυλάσης φαίνεται να αυξάνεται όσο αυξάνεται η συγκέντρωση των εκχυλισμάτων των φυτών .
Τα αντιοξειδωτικά οφέλη και οι ασθένειες που συνδέονται με το οξειδωτικό στρες έχουν γίνει αποδεκτές ευρέως .
Εντούτοις , καθώς η χρήση συνθετικών αντιοξειδωτικών παρασκευασμάτων είναι περιορισμένη , το ενδιαφέρον για την εξεύρεση φυσικών πηγών για θεραπευτικές προσεγγίσεις έχει αυξηθεί . Έντονη αναστολή της α-αμυλάσης παρατηρήθηκε από το εκχύλισμα μεθανόλης στο φαιοφύκος Sirophysalis trinodis και αρκετα έντονη αναστολή της α-αμυλάσης παρατηρήθηκε στο ροδοφύκος Palisada perforata .
Μετά την ταυτοποίηση της αναστολής της α-αμυλάσης σε είδη μακροφυκών , εξετάζεται και η δυνατότητα εξαγωγής και χρήσης των ενώσεών της για θεραπευτικούς σκοπούς .
Αρκετές μελέτες έχουν δείξει υψηλή αντιοξειδωτική δράση σε είδη του Sargassum spp . .
Η γενικά υψηλή αντιοξειδωτική ικανότητα στα φαιοφύκη είναι πιθανό να συσχετίζεται με την υψηλή περιεκτικότητα σε αντιοξειδωτικές ενώσεις .
Μελέτες έδειξαν ότι αυτές οι ιδιότητες των φυκών εξαρτώνται από το είδος του μακροφύκους , τις συγκεντρώσεις των εκχυλισμάτων τους καθώς και των διαλυτών τους και συνεπώς πρέπει να μελετηθούν περαιτέρω για πιθανή φαρμακευτική χρήση ή ως στρατηγική υποστήριξης για τη θεραπεία του διαβήτη τύπου 2 .
Τα μικροφύκη και τα κυανοβακτήρια είναι μονοκύτταροι οργανισμοί , ευρέως διαδεδομένοι σε χερσαία και υδάτινα οικοσυστήματα .
Οι πολύπλοκοι μηχανισμοί της φωτοσύνθεσης , η ποικιλομορφία των ειδών και η μεταβολική τους ευελιξία έχουν αυξήσει το ενδιαφέρον για την χρήση αυτών των οργανισμών στη βιοτεχνολογία .
Η ευκολία καλλιέργειας τους , η γρήγορη ανάπτυξή τους και η φυσική τους ικανότητα να συσσωρεύουν λιπίδια σε μεγάλες ποσότητες έχουν οδηγήσει σε μια έντονη ερευνητική προσπάθεια για την χρήση τους στην παραγωγή βιοκαυσίμων .
Ωστόσο , περίπου 116 είδη κυανοβακτηρίων έχουν αλληλουχηθεί , από τα οποία τα 36 ολοκληρωμένα , ενώ μόλις 30 γονιδιώματα μικροφυκών είναι διαθέσιμα .
Για τα κυανοβακτήρια υπάρχει μια βάση δεδομένων με αποκλειστικές πληροφορίες για τα διαθέσιμα γονιδιώματα ( https : //web.archive.org/web/20180529233235/http : //genome.microbedb.jp/cyanobase ) .
Από την άλλη , στη βιβλιογραφία του μεταβολικού ανασχηματισμού υπάρχουν μόλις 5 και 9 είδη κυανοβακτηρίων και μικροφυκών αντίστοιχα , σε αντιπαράθεση με τα 2000 περίπου κυανοβακτήρια και 35000 μικροφύκη που έχουν περιγραφεί μέχρι στιγμής . Όσον αφορά τα χλωρόφυτα έχουν γίνει προσπάθειες αλληλούχισης για 31 γονιδιώματα με 5 από αυτά ( 4 είδη ) να έχουν ολοκληρωμένη αλληλούχιση γονιδιώματος .
Η γονιδιωματική είναι κλάδος της μοριακής βιολογίας που μελετά τις ακολουθίες γονιδίων και γονιδιωμάτων , μέσω της ανάλυσης γονιδιωματικών ή cDNA βιβλιοθηκών , και στη συνέχεια αναλύει τα δεδομένα για την απόκτηση πληροφοριών σχετικά με τη δομή , την οργάνωση , την εξέλιξη , την έκφραση και τη λειτουργία των γονιδίων και των γονιδιωμάτων . Όσον αφορά τα φύκη , το σύνολο των πληροφοριών που αποκτώνται μέσω γονιδιωματικών αναλύσεων βοηθάει στην καλύτερη κατανόηση των δομικών , λειτουργικών , αναπτυξιακών χαρακτήρων και εξελικτικών σχέσεων των φωτοσυνθετικών οργανισμών , ενώ έχει και πολλές πρακτικές εφαρμογές .
Από τη γονιδιωματική προκύπτουν πληροφορίες χρήσιμες για την κατασκευή φυλογενετικών δένδρων .
Στα φύκη υπάρχουν δύο περιοχές του γονιδιώματος που κατ ’ εξοχήν χρησιμοποιούνται για τον σκοπό αυτό : α ) αλληλουχίες DNA που κωδικοποιούν ριβοσωμικό RNA της μικρής υπομονάδας των κυτοπλασματικών ριβοσωμάτων ( 18S rRNA για τα ευκαρυωτικά φύκη και 16S rRNA για τα κυανοβακτήρια ) και β ) οι διαγονιδιακές διαχωριστικές περιοχές μεταξύ των γονιδίων που κωδικοποιούν το RNA της μικρής και το RNA της μεγάλης υπομονάδας των ριβοσωμάτων ( εσωτερικοί μεταγραφόμενοι διαχωριστές , ITS ) .
Οι 18S rRNA και οι 16S rRNA αλληλουχίες είναι χρήσιμες για την εκτίμηση των σχέσεων συγγένειας μεταξύ υψηλότερων ταξινομικών μονάδων , όπως των κλάσεων και αθροισμάτων των φυκών .
Οι αλληλουχίες των διαγονιδιακών διαχωριστικών περιοχών εξελίσσονται με ταχύ ρυθμό και είναι χρήσιμες στις μελέτες σε επίπεδο είδους ή πληθυσμού .
Από τις γονιδιωματικές αναλύσεις επιλύονται ζητήματα που αφορούν την ταξινόμηση διαφόρων οργανισμών που στηριζόμενοι μόνο σε μορφολογικά χαρακτηριστικά δεν ήταν δυνατόν να επιλυθούν παρέχοντας έτσι μια σωστότερη προσέγγιση στην εξελικτική τους ιστορία και τις μεταξύ τους σχέσεις .
Σε επίπεδο γονιδιώματος , έχουν αλληλουχηθεί οι παρακάτω οργανισμοί : Η Βιολογία συστημάτων ( Systems Biology ) είναι ένας αναδυόμενος κλάδος που μελετά βιολογικές διεργασίες μέσω ενδελεχών μοντέλων σχεδιασμένων σε Η/Υ .
Μεταξύ των πολλών εργαλείων που διαθέτει η βιολογία συστημάτων , τον πιο σημαντικό ρόλο στην σύνδεση γενότυπου με φαινότυπο παίζουν οι ανακατασκευές δικτύων σε επίπεδο γονιδιώματος ( genome scale network reconstructions , GENREs ) .
Στην απλούστερη μορφή της , μια GENRE είναι μια λίστα στοιχειομετρικά ισορροπημένων μεταβολικών αντιδράσεων μαζί με περιγραφές σχέσεων μεταξύ γονιδίου – πρωτεϊνης .
Επίσης , μπορεί να μετασχηματιστεί σε μαθηματικό μοντέλο ( genome – scale model , GEM ) που αντιπροσωπεύει τις μεταβολικές δυνατότητες ενός συγκεκριμένου οργανισμού και να χρησιμοποιηθεί για παράδειγμα στην πρόβλεψη του φαινότυπου μέσω του γενότυπου .
Αυτή η δυνατότητα των GEMs τα κάνει πολύ χρήσιμα στην μεταβολική μηχανική καθώς μπορούν να προβλέψουν τον παγκόσμιο αντίκτυπο εισαγωγής γονιδίων και νοκ – αουτ γονιδίων στον μεταβολισμό , με αποτέλεσμα να είναι δυνατή η αναζήτηση ιδανικού σχεδιασμού στελέχους In silico .
Αλγόριθμοι για σχεδιασμό στελεχών μπορούν να κατηγοριοποιηθούν σε 3 τύπους : de novο κατασκευή μονοπατιού , ρύθμιση ενζύμων και διαγραφή ενζύμων .
Παράδειγμα του πρώτου τύπου είναι το OptStrain ( Pharkya et al. , 2004 ) που μπορεί να χρησιμοποιηθεί για τον σχεδιασμό μονοπατιών για ξένες , ως προς το στέλεχος , ουσίες , όπως επίσης για την αύξηση της παραγωγής των ήδη βιοσυντιθέμενων από τον οργανισμό ουσιών .
Ο αλγόριθμος OptForce ( Ranganathan et al. , 2010 ) αναζητεί ομάδες ενζύμων που θα πρέπει να αυξηθεί , να μειωθεί ή να σταματήσει τελείως ( νοκ – αουτ ) η δραστικότητά τους για την παραγωγή του ελάχιστου ορίου του προϊόντος – στόχου .
Ο OptKnock ( Burgard et al. , 2003 ) είναι ένα παράδειγμα του τρίτου τύπου αλγόριθμου , ο οποίος αναζητεί νοκ – άουτ ένζυμα για να τα συσχετίσει με την παραγωγή της ουσίας – στόχου σε σχέση με την αύξηση .
Η συσχέτιση αυτή είναι ένα επιθυμητό χαρακτηριστικό σε μετασχηματισμένα στελέχη καθώς μετριάζει τα προβλήματα της φυσικής επιλογής και της γενετικής αστάθειας , ενώ μπορεί να χρησιμοποιηθεί στη συνέχεια σε προσαρμοσμένη εξέλιξη στο εργαστήριο για την αύξηση της παραγωγής της ουσίας – στόχου .
Τα είδη Chlorella spp . είναι μια ομάδα μονοκύτταρων χλωροφυκών του γλυκού νερού που έχει εξελιχθεί εδώ και ένα δισεκατομμύριο χρόνια και βρίσκεται ανάμεσα στα πιο διαδεδομένα καλλιεργούμενα μικροφύκη με ετήσια παραγωγή 4000 τόνων βιομάζας παγκοσμίως . Ένα σημαντικό χαρακτηριστικό της Chlorella είναι η ικανότητα της να υποστηρίξει υψηλή παραγωγικότητα βιομάζας υπό αυτοτροφικές αλλα και ετεροτροφικές συνθήκες καλλιέργειας .
Υπό φώτο – αυτοτροφικές συνθήκες τα περισσότερα μέλη αυτής της ομάδας παράγουν περίσσεια πρωτεϊνών και λιπιδίων , ωστόσο με την προϋπόθεση η καλλιέργεια να διαρκέσει 1 με 2 εβδομάδες , γεγονός που αποτελεί πρόβλημα καθώς η περίοδος αυτή είναι μεγάλη με αποτέλεσμα την μικρή παραγωγικότητα και ευαισθησία στις καιρικές συνθήκες .
Από την άλλη , υπό συνθήκες ετεροτροφίας , φτάνουν σε πολύ μεγαλύτερα επίπεδα παραγωγικότητας με συσσώρευση σημαντικών επιπέδων υδατανθρακών και πολύ χαμηλότερα επίπεδα λιπιδίων και πρωτεϊνών .
Αξιοσημείωτο είναι το γεγονός πως όταν τα κύτταρα μεταβούν από ετεροτροφικές σε φωτο – αυτοτροφικές συνθήκες για μικρό χρονικό διάστημα ( μια με δυο μέρες ανάλογα τον καιρό ) έκθεσης στον ήλιο ( διαδικασία επαγωγής φωτός ) , προκαλεί διακεκριμένες αλλαγές στο ενδοκυτταρικό προφίλ , με μείωση των υδατανθρακών και αύξηση λιπιδίων και πρωτεϊνών από 70 % έως 120 % .
Κατά συνέπεια , υπάρχουν αυξημένες ουσίες – στόχοι και υψηλή παραγωγικότητα .
Αυτός ο ελεγχόμενος « διακόπτης » μπορεί να εκμεταλλευτεί σε βιομηχανίες τροφίμων και βιοκαυσίμων .
Μετά από αναλύσεις μεταγραφώματος βρέθηκε πως ο διακόπτης αυτός μπορεί να οδηγήσει σε παραγωγή αναγωγικών ισοδυνάμων ενέργειας ( π.χ . σε μορφή NADPH ) που βοηθούν σε βιοσυνθετικές αντιδράσεις όπως βιοσύνθεση λιπιδίων .
Μπορεί , λοιπόν , η αύξηση των αναγωγικών ισοδυνάμων να συμβάλλει εν δυνάμει σε συσσώρευση λιπιδίων στον ενδοκυττάριο χώρο .
Στο Arabidopsis , η κινάση 3 του NAD ( H ) είναι η κύρια πηγή κυτταρικού NADPH που χρησιμοποιείται σε αντιδράσεις στο αβιοτικό στρες .
Το γονίδιο που ευθύνεται για την παραγωγή της κινάσης είναι το AtNADK που βρίσκεται σε 3 αντίγραφα στο γονιδίωμα του Arabidopsis .
Στο γονιδίωμα του στελέχους Chlorella pyrenoidosa FACHB-9 βρέθηκε μόνο ένα αντίγραφο ( g6804 ) .
Στην ανάλυση μεταγραφώματος φάνηκε πως το συγκεκριμένο γονίδιο ενισχύθηκε κατά 360 % σε ετεροτροφικές συνθήκες και 41.6 % στην διαδικασία επαγωγής φωτός , υποδηλώνοντας τον ενεργό ρόλο του στην παραγωγή λιπιδίων .
Οι Fan J. et al . το 2015 εισήγαγαν ένα ακόμη γονίδιο AtNADK στο συγκεκριμένο στέλεχος για να επιβεβαιώσουν τα παραπάνω αποτελέσματα .
Τα αρχικά τους αποτελέσματα δεν έδειξαν κάποια διαφορά στις καμπύλες αύξησης των διαγονιδιακών στελεχών σε σχέση με τον άγριο τύπο και υπο συνθήκες ετεροτροφίας και φωτο – αυτοτροφίας .
Στην συνέχεια , χρησιμοποίησαν τον υποκινητή Hsp70 ο οποίος ευθύνεται για την παραγωγή πρωτεϊνών θερμικού σοκ και έχει χρησιμοποιηθεί με επιτυχία στο Chlamydomonas reinhardtii .
Δοκίμασαν ξανά το πείραμα αυτή την φορά και σε συνθήκες θερμικού σοκ και τα αποτελέσματα διαφοροποιήθηκαν .
Και στις τρεις διαφορετικές συνθήκες τα διαγονιδιακά στελέχη παρουσίασαν αύξηση 39.3 % με 79.9 % στα επίπεδα NADPH και 45.3 % με 110.4 % στα επίπεδα λιπιδίων , συγκρινόμενα με τον άγριο τύπο .
Επίσης , εξετάστηκε η σύσταση των λιπαρών οξέων των μετασχηματισμένων στελεχών και δεν βρέθηκαν σημαντικές διαφορές σε σχέση με τον άγριο τύπο .