Και τα δύο όμως είδη ατόμων έχουν 6 πρωτόνια .
Τα άτομα είναι ηλεκτρικά ουδέτερα αν έχουν ίσο αριθμό πρωτονίων και ηλεκτρονίων .
Τα ηλεκτρόνια έχουν τη δυνατότητα κατά την εξέλιξη των διαφόρων χημικών φαινομένων , να μεταφερθούν σε άλλα γειτονικά άτομα ή ακόμη και να μοιρασθούν μεταξύ τους . Άτομα τα οποία έχουν έλλειμμα ή περίσσεια ηλεκτρονίων ονομάζονται ιόντα .
Ο αριθμός των πρωτονίων και νετρονίων στον ατομικό πυρήνα μπορεί επίσης να αλλάζει , μέσω της πυρηνικής σύντηξης ή της πυρηνικής σχάσης .
Τα άτομα ενός χημικού στοιχείου έχουν τη δυνατότητα να δημιουργούν χημικούς δεσμούς με όμοια άτομα ή με άτομα άλλων χημικών στοιχείων .
Στην πρώτη περίπτωση σχηματίζεται μόριο του χημικού στοιχείου , ενώ στη δεύτερη περίπτωση δημιουργείται μόριο χημικής ένωσης .
Για παράδειγμα , δύο άτομα οξυγόνου συνδεδεμένα μεταξύ τους σχηματίζουν ένα μόριο οξυγόνου , ενώ ένα μόριο νερού είναι συνδυασμός δύο ατόμων υδρογόνου και ενός ατόμου οξυγόνου .
Παρόλο που το όνομα άτομο δόθηκε τη στιγμή που τα άτομα πιστευόταν πως ήταν αδιαίρετα , τώρα είναι γνωστό πως ένα άτομο μπορεί να διαχωριστεί σε έναν αριθμό μικρότερων συστατικών .
Το πρώτο από αυτά που ανακαλύφθηκε ήταν το αρνητικά φορτισμένο ηλεκτρόνιο , το οποίο εύκολα μπορεί να αποβάλλει ένα άτομο κατά τον ιονισμό του .
Τα ηλεκτρόνια σχηματίζουν ένα σύννεφο , το ηλεκτρονιακό νέφος , γύρω από ένα συμπαγές σώμα το οποίο περιέχει όλο το θετικό φορτίο του ατόμου , τον ατομικό πυρήνα .
Ο πυρήνας με τη σειρά του αποτελείται από νουκλεόνια : θετικά φορτισμένα πρωτόνια και αφόρτιστα νετρόνια .
Πριν το 1961 , τα υποατομικά σωματίδια πιστευόταν πως ήταν μόνο τα πρωτόνια , τα νετρόνια και ηλεκτρόνια .
Ωστόσο , τα πρωτόνια και τα νετρόνια αυτά καθ ' αυτά γνωρίζουμε σήμερα πως αποτελούνται από ακόμα μικρότερα σωματίδια , τα λεγόμενα κουάρκ .
Επιπλέον , το ηλεκτρόνιο είναι γνωστό πως έχει έναν σχεδόν χωρίς μάζα 'σύντροφο ' , το νετρίνο .
Και τα δύο , ηλεκτρόνιο και νετρίνο , είναι λεπτόνια .
Συνηθέστερα τα άτομα αποτελούνται μόνο από κουάρκ και λεπτόνια πρώτης γενιάς .
Το πρωτόνιο αποτελείται από δύο 'πάνω ' ( up ) κουάρκ και ένα 'κάτω ' ( down ) , ενώ το νετρόνιο αποτελείται από ένα 'πάνω ' και δύο 'κάτω ' .
Παρόλο που δε συναντιόνται στη συνηθισμένη ύλη , οι άλλες δύο πιο βαρείς γενιές κουάρκ και λεπτονίων μπορούν να παραχθούν σε συγκρούσεις υψηλής ενέργειας .
Το υποατομικά σωματίδια φορείς δυνάμεων , γλουόνια ( ή κολλητόνια ) , είναι επίσης σημαντικά στα άτομα .
Τα ηλεκτρόνια παραμένουν στο άτομο λόγω δυνάμεων κβαντομηχανικής φύσης οι οποίες αναπτύσσονται μεταξύ αυτών και του πυρήνα .
Τα πρωτόνια και τα νετρόνια συγκρατούνται μαζί στον πυρήνα με τη βοήθεια των γλουονίων , φορείς της ισχυρής πυρηνικής δύναμης .
Η χημική συμπεριφορά των ατόμων οφείλεται στις αλληλεπιδράσεις μεταξύ των ηλεκτρονίων .
Τα ηλεκτρόνια των ατόμων παραμένουν σε προβλέψιμες ηλεκτρονιακές δομές .
Αυτές οι δομές καθορίζονται από τη κβαντομηχανική συμπεριφορά των ηλεκτρονίων μέσα στο δυναμικό του πυρήνα .
Ο κύριος κβαντικός αριθμός καθορίζει συγκεκριμένους ηλεκτρονιακούς φλοιούς ( ή αλλιώς στιβάδες ) συγκεκριμένης ενέργειας η κάθε μία .
Γενικά , όσο μεγαλύτερη είναι η ενέργεια ενός φλοιού τόσο πιο μακριά βρίσκεται από τον πυρήνα .
Τα ηλεκτρόνια στον εξώτατο φλοιό ονομάζονται ηλεκτρόνια σθένους και έχουν την μεγαλύτερη επίδραση στην χημική συμπεριφορά του ατόμου επειδή μπορούν εύκολα να σχηματίσουν χημικούς δεσμούς .
Τα εσωτερικά ηλεκτρόνια , αυτά που δεν ανήκουν δηλαδή στο φλοιό σθένους , επίσης παίζουν κάποιο ρόλο , μικρότερο όμως λόγω της θωράκισης του θετικά φορτισμένου πυρήνα . Ένας ηλεκτρονιακός φλοιός μπορεί να συγκρατήσει μέχρι 2n2 ηλεκτρόνια , όπου n είναι ο κύριος κβαντικός αριθμός του φλοιού αυτού .
Ο τελευταίος ( αυτός με το μεγαλύτερο n ) κατειλημμένος φλοιός , ακόμα κι αν αυτός έχει ένα μόνο ηλεκτρόνιο , ονομάζεται φλοιός σθένους .
Στην πιο σταθερή θεμελιώδη κατάσταση , τα ηλεκτρόνια ενός ατόμου συμπληρώνουν τους φλοιούς με σειρά αυξανόμενης ενέργειας .
Κάτω από συγκεκριμένες συνθήκες ένα ηλεκτρόνιο μπορεί να διεγερθεί σε ένα υψηλότερης ενέργειας φλοιό ( για παράδειγμα , απορροφώντας ενέργεια από μία εξωτερική πηγή και μεταπηδώντας σε έναν υψηλότερο φλοιό ) , αφήνοντας μία κενή θέση σε χαμηλότερο φλοιό .
Το διεγερμένο ηλεκτρόνιο , μόλις πάψει η εξωτερική επίδραση , μεταπηδά σε χαμηλότερο φλοιό , εκπέμποντας ενέργεια ίση με τη διαφορά ενεργειών του αρχικού και τελικού φλοιού , υπό τη μορφή φωτονίων και το άτομο επιστρέφει στη θεμελιώδη κατάσταση .
Εκτός του κυρίως κβαντικού αριθμού , ένα ηλεκτρόνιο χαρακτηρίζεται από άλλους 3 κβαντικούς αριθμούς .
Οι τέσσερις σημαντικότεροι αυτοί κβαντικοί αριθμοί αποτελούν τις παραδεκτές λύσεις της κυματικής εξίσωσης του Σρέντινγκερ ( Erwin Schrödinger ) : τον αζιμουθιακό κβαντικό αριθμό l ( ο οποίος περιγράφει την τροχιακή στροφορμή του ηλεκτρονίου ) , τον μαγνητικό κβαντικό αριθμό ml ( ο οποίος περιγράφει την διεύθυνση του διανύσματος της στροφορμής ) , και τον κβαντικό αριθμό του σπιν ms ( ο οποίος περιγράφει την διεύθυνση της εσωτερικής στροφορμής του ηλεκτρονίου ) .
Για τον συμβολισμό του κβαντικού αριθμού l χρησιμοποιούνται τα γράμματα s , p , d και f τα οποία αντιστοιχούν σε l = 0 , 1 , 2 και 3 και περιγράφουν τη μορφή του ατομικού τροχιακού .
Στα περισσότερα άτομα διαφορετικά l περιγράφουν και καταστάσεις διαφορετικής ενέργειας .
Οι διαφορές αυτές καθορίζουν την λεπτή δομή του ατόμου .
Διαφορετικά m δίνουν εκφυλισμένες καταστάσεις μόνο στην περίπτωση απουσίας εξωτερικού μαγνητικού πεδίου .
Αντίθετα , εμφανίζεται το φαινόμενο Τσίμαν κατά το οποίο οι εκφυλισμένες καταστάσεις διαχωρίζονται καθορίζοντας έτσι την υπέρλεπτη δομή του ατόμου .
Τα πρωτόνια και νετρόνια που αποτελούν τον πυρήνα ονομάζονται νουκλεόνια .
Τα νουκλεόνια συγκροτούνται μεταξύ τους στο πυρήνα με την ισχυρή πυρηνική δύναμη .
Οι πυρήνες υπόκεινται σε μετασχηματισμούς κατά τους οποίους μπορούν να μεταβάλλουν τον αριθμό των πρωτονίων και νετρονίων που περιέχουν , μία διαδικασία η οποία ονομάζεται ραδιενεργός διάσπαση ή Πυρηνική σχάση . Όταν πυρηνικοί μετασχηματισμοί λαμβάνουν χώρα τυχαία , η διαδικασία αυτή ονομάζεται ραδιενέργεια .
Οι ραδιενεργές διασπάσεις μπορούν να πραγματοποιηθούν με μία σειρά διαφορετικών τρόπων , αλλά ο πιο συνήθης είναι μέσω της διάσπασης άλφα ( εκπομπή πυρήνων ηλίου ) και διάσπαση βήτα ( εκπομπή ηλεκτρονίων ) .
Διασπάσεις στις οποίες συμμετέχουν ηλεκτρόνια ή ποζιτρόνια οφείλονται στην ασθενή πυρηνική αλληλεπίδραση .
Επιπλέον , όπως τα ηλεκτρόνια του ατόμου , τα νουκλεόνια του πυρήνα μπορούν να διεγερθούν σε καταστάσεις υψηλότερης ενέργειας .
Ωστόσο , αυτού του είδους οι μεταβάσεις απαιτούν χιλιάδες φορές περισσότερη ενέργεια από ότι οι διεγέρσεις ηλεκτρονίων . Όταν ένας διεγερμένος πυρήνας εκπέμψει ένα φωτόνιο για να επιστρέψει στη θεμελιώδη κατάσταση , το φωτόνιο έχει πολύ υψηλή ενέργεια και ονομάζεται ακτίνες γάμα .
Πυρηνικοί μετασχηματισμοί λαμβάνουν χώρα επίσης σε πυρηνικές αντιδράσεις .
Στη πυρηνική σύντηξη , δύο ελαφρύτεροι πυρήνες συνδυάζονται σε έναν βαρύτερο πυρήνα .
Στην πυρηνική σχάση , ένας βαρύς πυρήνας διαχωρίζεται σε δύο ή περισσότερους ελαφρύτερους πυρήνες .
Τα άτομα είναι πολύ μικρότερα του μήκους κύματος του φωτός που η ανθρώπινη όραση μπορεί να ανιχνεύσει , επομένως τα άτομα δε μπορούν να φανούν με χρήση οπτικού μικροσκοπίου , οποιουδήποτε τύπου .
Ωστόσο , υπάρχουν μέθοδοι ανίχνευσης και απεικόνισής της θέσης των ατόμων στην επιφάνεια ενός στερεού σώματος ή ενός λεπτού υμενίου .
Οι μέθοδοι αυτοί περιλαμβάνουν : την ηλεκτρονική μικροσκοπία ( όπως στην ηλεκτρονική μικροσκοπία σάρωσης φαινομένου σήραγγας ( STM ) ) , τη μικροσκοπία ατομικής δύναμης ( AFM ) , το μαγνητικό πυρηνικό συντονισμό ( NMR ) και τη μικροσκοπία ακτίνων X.
Καθώς το ηλεκτρονικό νέφος δεν έχει αυστηρά καθορισμένα όρια , το μέγεθος του ατόμου δε μπορεί να οριστεί εύκολα .
Για άτομα τα οποία μπορούν να σχηματίσουν στερεά κρυσταλλικά πλέγματα , η απόσταση μεταξύ των κέντρων γειτονικών ατόμων μπορεί εύκολα να προσδιοριστεί με χρήση της περίθλασης ακτίνων Χ , δίνοντας μία εκτίμηση για το μέγεθος των ατόμων .
Για κάθε άτομο , για την περιγραφή του μεγέθους , μπορεί να χρησιμοποιηθεί η ακτίνα στην οποία είναι πιο πιθανό να βρεθούν τα ηλεκτρόνια σθένους .
Για παράδειγμα , το μέγεθος του ατόμου του υδρογόνου εκτιμάται περίπου 1,0586×10−10m ( διπλάσια τιμή από αυτή της ακτίνας του Bohr ) .
Αναφορικά , το μέγεθος του πρωτονίου ( το μοναδικό σωματίδιο στον πυρήνα του υδρογόνου ) , είναι περίπου 10-15 .
Δηλαδή , ο λόγος του μεγέθους του ατόμου του υδρογόνου προς το μέγεθος του πυρήνα του είναι περίπου 100.000:1 .
Αν το άτομο είχε το μέγεθος ενός σταδίου ποδοσφαίρου ο πυρήνας θα είχε το μέγεθος ενός σβόλου στο κέντρο του .
Τα άτομα δηλ . είναι πρακτικά `` άδεια '' .
Σχεδόν όλη η μάζα του ατόμου βρίσκεται στον πυρήνα του , ωστόσο σχεδόν όλος ο χώρος ενός ατόμου καταλαμβάνεται από τα ηλεκτρόνια του . Άτομα διαφόρων στοιχείων έχουν διαφορετικά μεγέθη , όμως τα μεγέθη αυτά δεν εξαρτώνται γραμμικά από τη μάζα του ατόμου .
Το μέγεθος του είναι σχεδόν το ίδιο εντός των ορίων ενός συντελεστή 2 .
Ο λόγος είναι ότι τα βαρύτερα στοιχεία έχουν μεγάλο θετικό φορτίο στον πυρήνα , το οποίο έλκει ισχυρά τα ηλεκτρόνια στο κέντρο του πυρήνα .
Αυτό συστέλλει το μέγεθος του ηλεκτρικού νέφους και κατά αυτό τον τρόπο , περισσότερα ηλεκτρόνια καταλαμβάνουν μόνο λίγο περισσότερο όγκο .
Η θερμοκρασία μιας μεγάλης ομάδας από άτομα είναι το μέτρο της μέσης κινητικής ενέργειας αυτών .
Στους 0 βαθμούς Κέλβιν ( θερμοκρασία απόλυτου μηδενός ) τα άτομα κινούνται απειροελάχιστα , πρακτικά δηλ . είναι ακίνητα .
Καθώς η θερμοκρασία του συστήματος αυξάνεται , η κινητική ενέργεια των σωματιδίων αυξάνεται , όπως επίσης αυξάνεται και η ταχύτητα τους .
Σε θερμοκρασία δωματίου , τα άτομα στη φάση του αερίου κινούνται με ταχύτητες 500 m/s ( 1800 km/h ) Τα άτομα γενικά κατηγοριοποιούνται βάση του ατομικού τους αριθμού Z , ο οποίος ανταποκρίνεται στον αριθμό των πρωτονίων του ατόμου .
Ο ατομικός αριθμός καθορίζει το στοιχείο του ατόμου . Όλα τα άτομα με τον ίδιο ατομικό αριθμό χαρακτηρίζονται από μία σειρά ίδιων φυσικών και χημικών ιδιοτήτων .
Τα στοιχεία μπορούν να ταξινομηθούν , όπως στον περιοδικό πίνακα , με σειρά αυξανομένου ατομικού αριθμού .
Η ατομική μάζα A ( ή μαζικός αριθμός , ή αριθμός νουκλεονίων ) ενός στοιχείου είναι το άθροισμα των πρωτονίων και των νετρονίων ενός ατόμου , ονομαζόμενη κατ΄ αυτό τον τρόπο λόγω του γεγονότος ότι η μάζα κάθε πρωτονίου ή νετρονίου είναι περίπου ίση με 1 amu .
Ο αριθμός των νετρονίων Α-Ζ ενός ατόμου δεν έχει επίδραση στο είδος του στοιχείου .
Κάθε στοιχείο έχει διάφορα είδη ατόμων , όλα με ισάριθμα πρωτόνια και ηλεκτρόνια , αλλά με διαφορετικό αριθμό νετρονίων .
Κάθε ένα από αυτά έχει τον ίδιο ατομικό αριθμό αλλά διαφορετική ατομική μάζα .
Αυτά τα άτομα ονομάζονται ισότοπα ενός στοιχείου και μπορεί να απαντώνται στη φύση , μπορεί όμως να είναι και εργαστηριακά δημιουργήματα .
Η ατομική μάζα η οποία αναφέρεται σε κάθε στοιχείο του περιοδικού πίνακα είναι ο μέσος όρος των μαζών των ισοτόπων του στοιχείου τα οποία βρίσκονται στη φύση , αντισταθμισμένες με το ποσοστό συμμετοχής τους στο φυσικό στοιχείο .
Το απλούστερο άτομο είναι το ισότοπο του υδρογόνου , πρώτιο , το οποίο έχει ατομικό αριθμό 1 και ατομική μάζα 1 .
Αποτελείται δηλαδή από ένα πρωτόνιο και ένα ηλεκτρόνιο .
Το ισότοπο του υδρογόνου το οποίο περιέχει στον πυρήνα ένα νετρόνιο ονομάζεται δευτέριο ή υδρογόνο-2 .
Το ισότοπο του υδρογόνου το οποίο περιέχει στον πυρήνα 2 νετρόνια ονομάζεται τρίτιο ή υδρογόνο-3 .
Το τρίτιο είναι ασταθές και διασπάται με μία διαδικασία η οποία ονομάζεται ραδιενέργεια .
Σχεδόν όλα τα ισότοπα κάθε στοιχείου είναι ραδιενεργά και μόνο λίγα είναι σταθερά .
Τα στοιχεία με ατομικό αριθμό 84 ( πολώνιο ) ή μεγαλύτερο δεν έχουν σταθερά ισότοπα και είναι όλα ραδιενεργά .
Σχεδόν όλα τα ελαφρύτερα από το ουράνιο ( Z=92 ) στοιχεία έχουν αρκετά σταθερά ισότοπα ώστε να εμφανιστούν φυσικά στη Γη .
Αρκετά στοιχεία τα οποία δε συναντώνται στη Γη έχουν βρεθεί παρόντα σε άστρα .
Στοιχεία που δε βρίσκονται φυσιολογικά στη φύση έχουν τεχνητά δημιουργηθεί με πυρηνικό βομβαρδισμό .
Μέχρι αυτή τη στιγμή ( 2011 ) , έχουν δημιουργηθεί τεχνητά στοιχεία με ατομικό αριθμό μέχρι και 118 .
Αυτά τα εξαιρετικά βαριά στοιχεία είναι γενικά πολύ ασταθή και διασπώνται γρήγορα . Άτομα όπου έχουν χάσει ή αποκτήσει ηλεκτρόνια ονομάζονται ιόντα με θετικό ( + ) είτε με αρνητικό ( - ) φορτίο , και ονόματα κατιόντα και ανιόντα αντίστοιχα .
Ο αριθμός ηλεκτρονίων στον εξωτερικό φλοιό ( το φλοιό σθένους ) ενός ατόμου διέπει τη δεσμική συμπεριφορά του .
Συνεπώς , στοιχεία με τον ίδιο αριθμό ηλεκτρονίων σθένους ομαδοποιούνται σε στήλες στον περιοδικό πίνακα των στοιχείων .
Τα αλκάλια , αποτελούνται από ένα ηλεκτρόνιο στον εξωτερικό φλοιό , οι αλκαλικές γαίες από δύο , τα αλογόνα από εφτά κτλ .
Κάθε άτομο είναι γενικά περισσότερο ευσταθές όταν έχει συμπληρωμένο το φλοιό σθένους .
Κατ ' επέκταση άτομα με συμπληρωμένο το φλοιό σθένους ( όπως τα ευγενή αέρια ) σχηματίζουν λίγες χημικές ενώσεις .
Αντιθέτως , άτομα με λίγα ηλεκτρόνια στο φλοιό σθένους είναι περισσότερο δραστικά .
Επιπλέον , άτομα τα οποία χρειάζονται λίγα μόνο ηλεκτρόνια ( όπως τα αλογόνα ) για τη συμπλήρωση του φλοιού σθένους είναι επίσης αρκετά δραστικά .
Το φθόριο είναι το πλέον δραστικό από όλα τα στοιχεία .
Τα άτομα όταν ενώνονται σε χημικές ενώσεις , προσπαθούν να αποκτήσουν την ελάχιστη ενέργεια .
Αυτό μπορεί να γίνει με τους χημικούς δεσμούς που είναι : Το άτομο να μοιρασθεί κάποια ηλεκτρόνια με άλλα άτομα ( ομοιοπολικός δεσμός ) , ή να ανταλλάξει ηλεκτρόνια με ένα άλλο άτομο ( ετεροπολικός δεσμός ) .
Υπάρχουν και άλλοι τύποι αλληλεπιδράσεων μεταξύ ατόμων όπως π.χ . οι μεταλλικοί δεσμοί , οι δεσμοί υδρογόνου , οι δεσμοί Φαν ντερ Βαλς .
Οι χημικοί δεσμοί είναι κβαντομηχανικής συμπεριφοράς και δεν εξηγούνται ικανοποιητικά με την κλασσική φυσική .
Ουσιαστικά , ο διαχωρισμός μεταξύ των διαφόρων δεσμών προκύπτει από τη διαφορετική ανά περίπτωση λύση της κυματοσυνάρτησης των ηλεκτρονίων μέσα στο δυναμικό των ατομικών πυρήνων .
Υπό φυσιολογικές συνθήκες ένα άτομο βρίσκεται στη λεγόμενη θεμελιώδη στάθμη δηλ . σε κατάσταση ελάχιστης ( χαμηλότερης ) ενέργειας .
Καταστάσεις μεγαλύτερης ενέργειας ονομάζονται διεγερμένες καταστάσεις . Ένα ηλεκτρόνιο μπορεί να μεταφερθεί από μία στάθμη χαμηλότερης ενέργειας σε μία υψηλότερης απορροφώντας ένα φωτόνιο με ενέργεια ίση με την διαφορά ενεργειών των δύο σταθμών . Ένα ηλεκτρόνιο σε υψηλής ενέργειας στάθμη μπορεί να επανέλθει σε μια στάθμη χαμηλότερης ενέργειας εκπέμποντας ένα φωτόνιο .
Καθώς τα ηλεκτρόνια σε κάθε στοιχείο χαρακτηρίζονται από συγκεκριμένες τιμές ενεργειακών επιπέδων , η εκπομπή φωτονίων από το κάθε άτομο δημιουργεί ένα μοναδικό φάσμα φωτός .