Τον Νοέμβριο του 2017 , αποκαλύφθηκε πως ο Γουίλσον Μπέθελ θα συμμετείχε στο βασικό καστ του τρίτου κύκλου , στον ρόλο του Μπέντζαμιν « Ντεξ » Πόιντεξτερ , ενώ μέχρι τον Ιανουάριο του 2018 στο καστ προστέθηκε η Τζοάν Γουάλεϊ για τον ρόλο της Αδελφής Μάγκι Γκρέις και μέχρι τον Μάρτιο του 2018 , ο Τζέι Αλί προσλήφθηκε για τον ρόλο του Ραούλ « Ρέι » Ναντίμ , ενός ακόμα πράκτορα του FBI .
Η Ζουρέρ πραγματοποιεί μια γκεστ εμφάνιση κατά τη διάρκεια του κύκλου .
Σχετικά με τη διαδικασία του κάστινγκ , ο ΝτεΝάιτ δήλωσε : « Απλά πρέπει να ελπίζεις πως θα βρεις τον σωστό δρόμο .
Ευτυχώς το δικό μας καστ βγήκε και δεν θα μπορούσα να είμαι πιο ευτυχισμένος για αυτό .
Κανείς δεν πρόκειται να ταιριάξει ποτέ απόλυτα σε αυτό που έχεις στο μυαλό σου .
Για μένα , το πιο σημαντικό δεν είναι αν θα δουν ή όχι τον ρόλο , αλλά αν θα τον νιώσουν » .
Οι Λαρέι Μέιφιλντ και Τζούλι Σούμπερτ ήταν οι υπεύθυνοι για το κάστινγκ της σειράς .
Τον Δεκέμβριο του 2017 , ο Ντ'Ονόφριο αποκάλυψε ότι είχε « μια σταθερή συμφωνία με τον Τζεφ Λόουμπ » , η οποία είχε γίνει πριν τον πρώτο κύκλο και η οποία του επέτρεπε να « μπαίνει και να βγαίνει στη σειρά » , με απροσδιόριστο χρόνο ειδοποίησης όταν η Marvel ήλπιζε να τον χρησιμοποιήσει στη σειρά .
Η σχεδιάστρια κοστουμιών Στέφανι Μασλάνσκι , μιλώντας για την έμπνευση και το όραμα για τη σειρά δήλωσε : « Ο Daredevil έχει τις ρίζες του στην αυθεντική , τραχιά γειτονιά της πόλης της Νέας Υόρκης , στο Χελς Κίτσεν όπου μεγάλωσε ο Ματ Μέρντοκ .
Στα κόμικ - ειδικά σε αυτά της εποχής του Φρανκ Μίλερ στις αρχές της δεκαετίας του 1990 - υπήρχαν λεπτομερείς απεικονίσεις τις οποίες προσπαθήσουμε να ζωντανέψουμε με έναν προσγειωμένο , τραχύ και ανανεωμένο τρόπο , με σεβασμό και ισχυρό δέσιμο προς τους αυθεντικούς χαρακτήρες .
Θέλαμε να το συνεχίσουμε από το σημείο όπου το άφησαν στην εκδοχή των κόμικ .
Μελέτησα τις απεικονίσεις από τα The Man Without Fear , Daredevil Yellow και τεύχη της δεκαετίας του 1960 , στα οποία οι νεότερες συλλογές αποτίουν φόρο τιμής . Ήθελα ο σχεδιασμός των κοστουμιών να αντανακλά τις απεικονίσεις αυτών των τευχών μέσω μιας σύγχρονης ματιάς , διατηρώντας παράλληλα μια ρετρό ευαισθησία » .
Ο Τζόσουα Σο , ο οποίος είχε εργαστεί επίσης ως σχεδιαστής στη σειρά Agents of S.H.I.E.L.D. , βοήθησε στον σχεδιασμό κοστουμιών για διάφορους χαρακτήρες στον Daredevil , ενώ η Λορέιν Κάλβερτ ανέλαβε ως σχεδιάστρια κοστουμιών στον δεύτερο κύκλο .
Για την κόκκινη στολή του Daredevil , η οποία έκανε την εμφάνισή της στο τέλος του πρώτου κύκλου , ο επικεφαλής του δημιουργικού τμήματος των Marvel Comics , Τζο Κεσάντα , επικοινώνησε με τον Ράιαν Μέινερντινγκ , τους ενδυματολόγους και την ομάδα σχεδιασμού των Marvel Studios , όπου όλοι εξέφρασαν τις ιδέες τους για τη στολή , από τις οποίες επιλέχθηκε τελικά αυτή του Μέινερντινγκ .
Ο Κεσάντα , ο οποίος είχε εργαστεί στο παρελθόν ως καλλιτέχνης στα κόμικ του Daredevil , έκανε αρκετές εισηγήσεις , συμπεριλαμβανομένης της ενσωμάτωσης στη στολή του πώς δημιουργήθηκε η Νέα Υόρκη , κάτι που οδήγησε στη χρησιμοποίηση καρφιών και « αρχιτεκτονικών » σχημάτων .
Η στολή προοριζόταν να μοιάζει με αλεξίσφαιρο γιλέκο Kevlar και τα μαύρα τμήματα είναι ένας φόρος τιμής στα κόμικ όπου οι καλλιτέχνες επεσήμαναν συγκεκριμένες περιοχές με κόκκινο , με « βαθύτερα τμήματα » στη σκιά .
Για τη μάσκα , ο Μέινερντινγκ σημείωσε τη δυσκολία του σχεδιασμού ολόκληρου του πάνω μισού του προσώπου το οποίο προοριζόταν να ταιριάζει με κάτω μισό του προσώπου του ηθοποιού « επειδή το μισό του πρόσωπο πρέπει να είναι καλυμμένο και έχει τη δική του έκφραση και το πρόσωπο του ηθοποιού θα κάνει κάτι άλλο » .
Για τα γκλοπ που χρησιμοποιεί ο Daredevil στη σειρά , τα οποία σχεδιάστηκαν από τον Άντι Παρκ· « Έγιναν συζητήσεις πολύ νωρίς για το ότι έπρεπε να βρίσκονται σε θήκη στο δεξί πόδι , δεδομένου ότι ο Κοξ και ο stunt double του , Κρις Μπρούστερ , ήταν δεξιόχειρες .
Αλλά ο Daredevil τα φοράει στην αριστερή του πλευρά . Έτσι , αν και θα ήταν πιο πρακτικό να τοποθετήσουμε τη θήκη στα δεξιά , όλοι θεωρήσαμε πως έπρεπε να κρατήσουμε το « κλασικό προφίλ » των κόμικ και να τα τοποθετήσουμε στα αριστερά » .
Η στολή αναβαθμίστηκε στον δεύτερο κύκλο , με την Κάλβερτ να την αποκαλεί « μια πολύ πιο ευκίνητη στολή και πολύ πιο στρατηγική με κάποιο τρόπο » .
Το τμήμα κοστουμιών « εξορθολόγησε » τη στολή για να την κάνει πιο απλή , χρησιμοποιώντας λιγότερο υλικό στα γάντια και στις μπότες .
Ο Κοξ περιέγραψε τη στολή ως μια « ευαίσθητη περιοχή » που απαιτούσε κάποιες « μικροαλλαγές » μετά τη σύντομη χρήση της στο τέλος του πρώτου κύκλου και σημείωσε πως οι αλλαγές είναι συνυφασμένες μέσα στην ιστορία του δεύτερου κύκλου , συμπεριλαμβανομένης και της ανάγκης για μια νέα , επανασχεδιασμένη μάσκα .
Οι τίτλοι αρχής δημιουργήθηκαν από την εταιρία Elastic .
Η εταιρεία ήταν αυτή που δημιούργησε και τους τίτλους αρχής της τηλεοπτικής σειράς True Detective , οι οποίοι είχαν διακριθεί από την άποψη της « φαντασίας και έδειχναν τι ακριβώς είναι η σειρά » .
Ο ΝτεΝάιτ εξήγησε ότι πολλές εταιρείες είχαν προτείνει ιδέες στη δημιουργική ομάδα οι οποίες περιελάμβαναν « παραλλαγές της ίδιας ιδέας , όπου μπορούσες να μεγεθύνεις σε ένα μάτι και να δεις τον χάρτη της πόλης » .
Ωστόσο , μια από τις ιδέες της Elastic περιείχε « ένα κόκκινο υγρό σαν αίμα να στάζει πάνω στα πάντα ... σαν μια μπογιά να σκέπαζε κάτι αόρατο αποκαλύπτοντάς το » , κάτι το οποίο τόσο ο ΝτεΝάιτ όσο και ο Λόουμπ ήθελαν να χρησιμοποιήσουν ευθύς αμέσως .
Ο διευθυντής του δημιουργικού τμήματος της Elastic , Πάτρικ Κλερ , σκέφτηκε τη δημιουργία ενός κόκκινου κόσμου ο οποίος θα αποκαλυπτόταν από το υγρό .
Η προσομοίωση του CG υγρού , το οποίο προοριζόταν να είναι μια διφορούμενη αναφορά σε δηλητήριο και αίμα και το οποίο θα συμπεριφερόταν σαν « κάτι μεταξύ υγρής σοκολάτας και πίσσας » , ήταν δύσκολη , με τον Κλερ να λέει : « Είναι δύσκολο να κάνεις έναν αλγόριθμο να δρα « ύπουλα » » .
Ο επικεφαλής του CG , Άντριου Ρόματζ , ανέφερε πως « Η ανάπτυξη της σωστής πυκνότητας και συμπεριφοράς των υγρών ήταν σίγουρα μια δύσκολη διαδικασία .
Το να κάνουμε την κλίμακα να μοιάζει σωστή έπρεπε να παίξουμε αρκετά προσεχτικά στην προσομοίωση καθώς επίσης και με τον φωτισμό και την υφή .
Ο Πάτρικ ήθελε τα γλυπτά που δημιουργούσαμε να μοιάζουν μινιατούρες , έτσι πειραματιστήκαμε αρκετά με την κλίμακα της σκηνής και με τις ρυθμίσεις της κάμερας , προσομοιώνοντας βάθος πεδίου για να πετύχουμε αυτή την απεικόνιση » .
Ο επικεφαλής των υγρών , Μιγκέλ Α.
Σάλεκ , δήλωσε : « Κάθε λήψη απαιτούσε προσαρμοσμένους χάρτες ροής να ζωγραφίζονται στα γλυπτά , μαζί με μικρά πεδία έλξης και χιλιάδες μικροσκοπικές προσαρμογές για να πετύχουν τα σχήματα και τη συμπεριφορά που αποζητούσε ο Πάτρικ .
Στο τέλος προσομοίωσα εκατοντάδες δοκιμές και χιλιάδες πλαίσια υγρών για να πετύχω απλά τη σωστή ισορροπία για κάθε λήψη » .
Λόγω χρονικών περιορισμών , αναφορές στην ιστορία του Μέρντοκ σχετικά με το μποξ , όπως για παράδειγμα ένας σάκος του μποξ και ένα ρινγκ , αφαιρέθηκαν από το τελικό προϊόν .
Το τελικό προϊόν εικονογραφήθηκε πάνω σε ένα προσωρινό κομμάτι μουσικής - « ένα παλιό κομμάτι trip hop της δεκαετίας του 1990 » - πριν αντικατασταθεί από τη μουσική του Τζον Πισάνο όταν αυτή ολοκληρώθηκε .
Τα γυρίσματα της σειράς έλαβαν χώρα στην πόλη της Νέας Υόρκης , σε περιοχές του Μπρούκλιν και του Λονγκ Άιλαντ Σίτι , οι οποίες έμοιαζαν ακόμα αρκετά με το παλιό Χελς Κίτσεν , καθώς επίσης και σε ειδικά διαμορφωμένα στούντιο . Ήταν προγραμματισμένο από την παραγωγή κάθε επεισόδιο να χρειάζεται οκτώ μέρες για να ολοκληρωθεί .
Σχετικά με την αίσθηση της σειράς , ο ΝτεΝάιτ δήλωσε : « Πάμε για μια τραχιά , αίσθηση της δεκαετίας του 1970 στη Νέα Υόρκη για τη σειρά .
Μας αρέσει η ιδέα της ομορφιάς και της παρακμής της πόλης και το Χελς Κίτσεν είναι ένα μέρος που είναι και όμορφο και τραχύ ταυτόχρονα .
Και για αυτόν τον λόγο ο Ματ Μέρντοκ το αγαπά και θέλει αν το προστατέψει » .
Η ταινία Επιχείρηση Χάος απετέλεσε πηγή έμπνευσης για τις σκηνές δράσεις της σειράς .
Τα οπτικά εφέ της σειράς έγιναν από το στούντιο της Νέας Υόρκης Shade VFX και ο Μπράιαν Γκόσγουϊν ήταν ο επικεφαλής .
Τον Οκτώβριο του 2014 , αποκαλύφθηκε πως ο Τζον Πισάνο θα συνέθετε τη μουσική της σειράς .
Το βασικό θέμα της σειράς , το οποίο συν-συνέθεσε με τον Μπράιντεν Κίμπαλ , προήλθε από το αυθεντικό ντέμο του Πισάνο που είχε φτιάξει για τη σειρά , το οποίο είχε καταθέσει κατά τη διάρκεια των ακροάσεων .
Ο Πισάνο σημείωσε πως είναι σπάνιο για τέτοιο υλικό να ενσωματώνεται στο τελικό προϊόν με αυτόν τον τρόπο . Ένα soundtrack άλμπουμ για τον πρώτο κύκλο κυκλοφόρησε σε ψηφιακή μορφή στις 27 Απριλίου 2015 , για τον δεύτερο κύκλο στις 15 Ιουλίου 2016 και για τον τρίτο κύκλο στις 19 Οκτωβρίου 2018 . - Ο Τζεφ Λόουμπ σχετικά με τη δυνατότητα που παρουσιάζει ο Daredevil να υπάρχει μέσα στο κινηματογραφικό σύμπαν της Marvel .
Ο Daredevil αποτελεί την πρώτη από τις σειρές του MCU που θα προβάλλονταν στο Netflix , την οποία ακολούθησαν οι Jessica Jones , Luke Cage και Iron Fist . Όλες μαζί οδήγησαν σε μια μίνι τηλεοπτική σειρά με τίτλο The Defenders .
Τον Νοέμβριο του 2013 , ο Γενικός Διευθυντής της Disney , Μπομπ Άιγκερ , δήλωσε πως αν οι χαρακτήρες αποδειχθούν δημοφιλείς στο Netflix , « είναι πιθανόν να μπορούσαν να μεταφερθούν και στη μεγάλη οθόνη » , κάτι το οποίο επανέλαβε ο Σαράντος τον Ιούλιο του 2015 .
Τον Αύγουστο του 2014 , ο Ντ'Ονόφριο δήλωσε πως μετά « την ολοκλήρωση των σειρών στο Netflix » , η Marvel έχει « ένα μεγαλύτερο σχέδιο επέκτασης » .
Τον Δεκέμβριο του 2014 , ο Λόουμπ εξήγησε πως « μέσα στο σύμπαν της Marvel υπάρχουν χιλιάδες ήρωες όλων των σχημάτων και μεγεθών , αλλά οι Εκδικητές είναι εδώ για να σώσουν το σύμπαν και ο Daredevil για να σώσει τη γειτονιά ...
Τα γεγονότα του λαμβάνουν χώρα μέσα στο κινηματογραφικό σύμπαν της Marvel . Όλα συνδέονται .
Αλλά αυτό δε σημαίνει απαραίτητα πως αν κοιτάξουμε στον ουρανό θα δούμε τον Iron Man .
Είναι απλά ένα διαφορετικό μέρος της Νέας Υόρκης , το οποίο δεν έχουμε δει ακόμα στις ταινίες της Marvel » .
Η Ντόσον αργότερα είπε : « Όταν έχεις αυτού του επιπέδου τις υπερδυνάμεις , οι μάχες είναι διαφορετικές , τα δεδομένα διαφορετικά και υπάρχει μία μεγαλύτερη αίσθηση .
Σε αυτόν τον κόσμο , υπάρχουν σε αυτόν , έτσι τον γνωρίζουν και είναι φυσιολογικό για εκείνους .
Αλλά στην πραγματικότητα όταν ο κόσμος μάχεται και τα πηγαίνει άσχημα , αντιμετωπίζοντας το έγκλημα και υπάρχουν όπλα και ναρκωτικά - τότε κόκαλα θα σπάσουν .
Ο κόσμος δεν κτυπάει ο ένας τον άλλον αλλά δε θα συμβεί τίποτα επειδή είναι άφθαρτοι .
Αυτοί είναι φυσιολογικοί άνθρωποι .
Είναι ευάλωτοι και θα έχεις την ευκαιρία να το διαπιστώσεις αυτό » .
Τον Μάρτιο του 2015 , ο Λόουμπ μίλησε για τη δυνατότητα οι σειρές να διασταυρωθούν με τις ταινίες του MCU και τις τηλεοπτικές σειρές του ABC λέγοντας : « Όπως είναι αυτή τη στιγμή , με τον ίδιο τρόπο που οι ταινίες μας ξεκίνησαν ανεξάρτητες και με τον καιρό οδήγησαν στους Εκδικητές , έγινε πιο πρακτικό για τον Captain America να κάνει μια μικρή εμφάνιση στον Thor 2 και για τον Μπρους Μπάνερ να εμφανιστεί στο τέλος του Iron Man 3 .
Πρέπει να το κερδίσουμε αυτό .
Το κοινό πρέπει να καταλαβαίνει ποιοι είναι όλοι αυτοί οι χαρακτήρες και τι στο καλό είναι πριν αρχίσουμε να τους συγχέουμε σχετικά με το πού πηγαίνει η ιστορία » .
Τον Απρίλιο , ο Κοξ δήλωσε πως το να γίνει κάποια διασταύρωση με τις ταινίες είναι « πιθανόν .
Πιστεύω υπάρχει τρόπος οι δύο κόσμοι να ενωθούν .
Θεωρώ πως η σειρά μας τονικά και θεματικά έχει μια διαφορετική αισθητική από τις ταινίες τον Εκδικητών , αλλά όλα είναι στο ίδιο σύμπαν και πιστεύω πως υπάρχει τρόπος για τον Daredevil - και άλλους χαρακτήρες , Λουκ Κέιτζ και χαρακτήρες του εγκλήματος των δρόμων - να ταιριάξουν μέσα σε αυτό το σύμπαν .
Πιστεύω πρέπει να υπάρχει ένας τρόπος και θεωρώ πως αυτό έχει να κάνει με το να βρεθεί ένας αυτόνομος τόνος για αυτή την ταινία [ διασταύρωση ] » .
Ο Κοξ είπε επίσης πως βάση συμβολαίου , είναι υποχρεωμένος να εμφανιστεί σε ταινίες αν του ζητηθεί κάτι τέτοιο από τη Marvel .
Ο Daredevil είναι διαθέσιμος στην υπηρεσία streaming του Netflix , σε όλες τις επικράτειες όπου είναι διαθέσιμο , σε υψηλή ευκρίνεια ανάλυσης 4K ( Ultra HD 4K ) και σε υψηλής δυναμικής εμβέλειας βίντεο ( HDR ) .
Οι πρώτοι δύο κύκλοι άρχισαν να είναι διαθέσιμοι σε HDR μετά την αρχική τους κυκλοφορία , από τον προμηθευτή μετά-παραγωγής , Deluxe .
Τα επεισόδια κάθε κύκλου κυκλοφόρησαν ταυτόχρονα σε αντίθεση με την καθιερωμένη εβδομαδιαία κυκλοφορία ανά επεισόδιο σειρών , για να ενθαρρυνθεί η παρακολούθηση όλων των επεισοδίων μαζί , μια μέθοδος που χρησιμοποιήθηκε και για άλλες πρωτότυπες σειρές του Netflix .
Ο Daredevil ήταν η πρώτη πρωτότυπη σειρά του Netflix που έλαβε την Υπηρεσία Περιγραφής Βίντεο , έχοντας ακουστικό περιγραφικό κομμάτι για το κάθε επεισόδιο .
Το Τμήμα Καταναλωτικών Προϊόντων της Disney δημιούργησε μια μικρή σειρά προϊόντων για να προμηθεύσει το πιο ενήλικο κοινό , δεδομένου του πιο έντονου τόνου της σειράς .
Ο Πολ Γκίτερ , ο ανώτερος αντιπρόεδρος του τμήματος Αδειοδότησης της Marvel για το Τμήμα Καταναλωτικών Προϊόντων της Disney , εξήγησε πως επικεντρώνονται περισσότερο σε εφήβους και ενήλικες παρά σε νεαρότερα άτομα , με τα προϊόντα να διατίθενται σε σημεία αγορών όπως τα Hot Topic .
Επιπρόσθετα , δημιουργήθηκε ένα πρόγραμμα προώθησης για να υποστηρίξει τη σειρά , το οποίο δημιουργεί νέες δυνατότητες για ανεξάρτητες σειρές προϊόντων , καθώς και συλλεκτικών .
Δεδομένης της προηγούμενης επιτυχίας της Marvel , αδειοδοτούμενοι συνεργάτες ήθελαν να δουλέψουν με τη Marvel και σε αυτό , παρόλο που το προϊόν δεν ήταν κάποια κινηματογραφική ταινία .
Καθώς το Netflix δεν αποκαλύπτει τα νούμερα τηλεθέασης των συνδρομητών του για καμία από τις δικές του σειρές , ο Καρίμ Ζρέικ , ανώτερος αντιπρόεδρος του προγράμματος της Marvel Television , παρείχε κάποια δημογραφικά στοιχεία τηλεθέασης για τον Daredevil τον Αύγουστο του 2017 , σημειώνοντας πως η σειρά προσέλκυσε μεγαλύτερο αριθμό αντρικού κοινού .