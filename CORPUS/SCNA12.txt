Στην προτεινόμενη φυλογένεση τους , το οασίν ήταν ένα βασικό taxon των Metaves , ενός κλάδου που θα περιελάμβανε πολλές άλλες ιστορικά « προβληματικές » από ταξινομική άποψη οικογένειες πουλιών , όπως τα φλαμίνγκο , τα πυγόποδα , κ.α .
Ενώ τα περιστέρια , σύμφωνα με τη θεωρία εντάσσονταν στον κλάδο , ουδεμία στενή σχέση μεταξύ αυτών και του οασίν επιβεβαιώθηκε .
Το παράδοξο είναι ότι υπήρχαν κάποια taxa μέσα στον προτεινόμενο κλάδο που έδωσαν « καλά » αποτελέσματα με τις φυλογενετικές σχέσεις τους , όπως τα Αιγοθηλόμορφα και τα Αποδόμορφα .
Πιο πρόσφατα , πάλι ο Houde ξεκίνησε να « ξεδιπλώνει » τις αλληλουχίες ολόκληρου του γονιδιώματος του οασίν .
Το 2011 , αναφέρθηκε ότι είχε βρεθεί η αλληλουχία σε , πάνω από 1,4 δισεκατομμύρια ζεύγη βάσεων του DNA , ένας ποσοστό που αντιστοιχεί στο 2,4 % του γονιδιώματός .
Η ολοκλήρωση του μεγάλου αυτού πονήματος θα ήταν ευπρόσδεκτη για περισσότερους λόγους από την ανάλυση των φυλογενετικών σχέσεων του είδους .
Συμπερασματικά , παρά τα πολλά στοιχεία που έχουν αναλυθεί για το οασίν , η ταξινομική του παραμένει προβληματική έως και άλυτη . Έτσι , εκείνοι που το τοποθετούν σε ξεχωριστή τάξη ( Opisthocomiformes ) , εκφράζουν , πιθανότατα , τη συνεχιζόμενη αβεβαιότητα με τον πλέον επαρκή τρόπο .
Το οασίν απαντά αποκλειστικά στη Νότιο Αμερική και , συγκεκριμένα , σε μιά ευρεία , σχεδόν κυκλοτερή περιοχή που ορίζεται από τη ΝΔ .
Κολομβία , τις παρυφές του ΒΑ .
Ισημερινού και του ΒΑ .
Περού στα δυτικά , τη Βενεζουέλα και τις τρεις μικρές χώρες Γουιάνα , Σουρινάμ και Γαλλική Γουιάνα στα βόρεια , τη Βραζιλία στα ανατολικά και τη Β.
Βολιβία στα νότια .
Το κέντρο αυτής της μεγάλης επικράτειας από 9 συνολικά χώρες , καταλαμβάνεται κατά κύριο λόγο από τα μεγάλα , πυκνά τροπικά δάση της λεκάνης του Αμαζονίου .
Τα οασίνς αναφέρεται ότι απαντούν μέχρι τα 500 μέτρα , αλλά τα περισσότερα πουλιά ζουν σε περιοχές από τα 5 μέτρα πάνω από το επίπεδο της θάλασσας μέχρι τα 200 μέτρα , περίπου .
Είναι εντελώς εξαρτώμενα από την παραποτάμια βλάστηση στα πεδινά ενδιαιτήματα των νεοτροπικών ζωνών , γι ’ αυτό και τα κύρια οικοσυστήματά του βρίσκονται ανατολικά των Άνδεων , στις λεκάνες απορροής των μεγάλων ποταμών Αμαζονίου και Ορινόκου , και κατά μήκος της ακτής του Ατλαντικού στη Γουιάνα , το Σουρινάμ και τη Γαλλική Γουιάνα , όπου το είδος συνδέεται με τα ποτάμια που ρέουν βόρεια και βορειοανατολικά , προς τον ωκεανό .
Το είδος του νερού μέσα στον εκάστοτε βιότοπο , αλμυρό , υφάλμυρο ή γλυκό , δεν φαίνεται να έχει μεγάλη σημασία για το πτηνό , επειδή ζει αποκλειστικά στα δέντρα , τα αμπέλια και τους θάμνους και , συνεπώς , δεν εξαρτάται άμεσα από τα διαφορετικά είδη υδρόβιων θηραμάτων , που το κάθε ένα από αυτά τα συστήματα υποστηρίζει .
Σε πολλές περιοχές το είδος συνδέεται συχνά με τα γιγαντιαία μονοκοτυλήδονα , ιδίως εκείνα του γένους Montrichardia , που αποτελούν μία από τις αγαπημένες του τροφές .
Στις παράκτιες ζώνες , τα μαγκρόβια δάση του γένους Avicennia μπορεί να είναι εξίσου σημαντικά .
Η επιλογή των οικοτόπων εξαρτάται εξ ολοκλήρου από την ύπαρξη πυκνής , παραποτάμιας βλάστησης - παρόχθιας αλλά και επικρεμάμενης- σε ποτάμια αργής ροής , ρέματα , μαιανδρόμορφες λίμνες , βάλτους και λιμνοθάλασσες .
Αυτή η πυκνή , συχνά ακανθώδης βλάστηση , παρέχει στα πουλιά όλες τις βασικές ανάγκες για την επιβίωσή τους , δηλαδή τροφή , θέσεις φωλιάσματος και κουρνιάσματος .
Παρόλ ’ αυτά , τα οασίνς μπορούν να εξαπλωθούν και σε άλλες περιοχές .
Συχνά , φαίνεται να αφθονούν σε μια περιοχή , αλλά σε κοντινή απόσταση υπάρχει ένα κενό σε φαινομενικά αποδεκτούς οικοτόπους . Ίσως αυτό να συνδέεται με ποικίλους φυσικούς περιορισμούς τους .
Επειδή τα οασίνς έχουν περιορισμένες πτητικές ικανότητες , είναι κατ ’ ουσίαν καθιστικά πτηνά .
Αυτό ισχύει ιδιαίτερα για εκείνους τους πληθυσμούς που ζουν σε πιο ευνοϊκές περιοχές , χωρίς θηρευτές , στα ποτάμια νησιά .
Κατά τη διάρκεια της ξηρής , μη-αναπαραγωγικής περιόδου , της πλέον « στρεσογόνου » για τα πουλιά , πολλά άτομα στα Llanos της Βενεζουέλας μετακινούνται σε μικρές αποστάσεις .
Συγκεκριμένα , τα άτομα με οριακές ξηρές ή κακής ποιότητας συνθήκες στα εδάφη αναπαραγωγής μετακινούνται σε γειτονικές τοποθεσίες , λιγότερο από 2 χλμ . μακριά , όπου υπάρχει νερό . Έτσι , ενώ οι βιότοποί τους είναι τα πυκνά δάση , μπορούν να αντέξουν τους ξηρούς καλοκαιρινούς μήνες σε απομονωμένες δασικές συστάδες , αν αυτές είναι δίπλα σε μόνιμα νερά , διατηρώντας δέντρα και θάμνους που δεν αποφυλλώνονται εντελώς .
Στην επακόλουθη περίοδο αναπαραγωγής , επιστρέφουν στις ίδιες περιοχές που εγκαταλείφθηκαν όταν οι συνθήκες ήταν δυσμενείς .
Η ξηρή περίοδος , σε συνδυασμό με τις αναγκαστικές μετακινήσεις , είναι η περίοδος με τη μεγαλύτερη φυσική θνησιμότητα των πουλιών .
Επομένως , εύλογο θεωρείται ότι , η παρατεταμένη ξηρασία , ή τα χρόνια με παρατεταμένη ξηρασία , έχουν σοβαρές αρνητικές επιπτώσεις στους πληθυσμούς του είδους .
Το οασίν είναι πτηνό σχετικά μεγάλου μεγέθους ( με διαστάσεις φασιανού ) , αλλά με μικρό κεφάλι , μακριά ουρά και μεγάλο λαιμό .
Το χρώμα του πτερώματος στην άνω επιφάνεια του σώματος είναι χαλκοπράσινο-ελαιοπράσινο , με εμφανείς παλ-καφετί ραβδώσεις στον αυχένα και το άνω τμήμα της ράχης , ενώ τα καφετί καλυπτήρια των πτερύγων καταλήγουν σε 3 χαρακτηριστικές λευκές λωρίδες .
Τα 10 πηδαλιώδη φτερά της ουράς είναι μακρά , σκούρα καφέ , αλλά με τα άκρα τους λευκωπά-κιτρινωπά .
Τα πρωτεύοντα ερετικά είναι καστανόχρωμα , ενώ τα δευτερεύοντα είναι καφέ , όπως η ράχη και η ουρά .
Ωστόσο , τα χρώματα αυτά αποκαλύπτονται μόνον όταν το πουλί ανοίξει τις πτέρυγές του .
Ο λαιμός και το στήθος είναι καφέ-κιτρινωπά , αλλά σταδιακά γίνονται καφέ προς τους μηρούς και την κοιλιακή χώρα .
Το ράμφος είναι σχετικά κοντό αλλά συμπαγές , πλευρικά συμπιεσμένο , μαύρο ή σκούρο ελαιόχρωμο .
Οι ταρσοί φαίνονται ισχυροί , ενώ τα πόδια είναι μεγάλα και μαυριδερά . Όμως , το πλέον ιδιαίτερο μορφολογικό χαρακτηριστικό του οασίν , είναι το ασυνήθιστο λοφίο του .
Την περισσότερη ώρα , τα στενά και , κάπως άκαμπτα , ερυθροκίτρινα φτερά που το απαρτίζουν , παραμένουν διαχωρισμένα μεταξύ τους σε όρθια θέση , αλλά ελαφρά χαλαρωμένα .
Το λοφίο , σε συνδυασμό με την κόκκινη-βυσινί ( μαρόν ) ίριδα και τις προεξέχουσες βλεφαρίδες των οφθαλμών , καθώς και μια μεγάλη , φωτεινή , μπλε γυμνή περιοφθάλμια περιοχή που εκτείνεται μέχρι το ράμφος και γύρω και πέρα από το αυτί , δίνουν στο πτηνό μια παράδοξη και κάπως « έκπληκτη » εμφάνιση .
Σε αυτό συμβάλλει και η σκυφτή φιγούρα του πουλιού , όταν βγαίνει με εξαιρετικά επιφυλακτικό τρόπο από τις φυλλωσιές όπου παραμένει κρυμμένο .
Τα φύλα είναι παρόμοια , χωρίς να εμφανίζεται κάποιος φυλετικός διμορφισμός , αν και το λοφίο των θηλυκών είναι λίγο κοντύτερο .
Τα νεαρά άτομα μοιάζουν με τους ενήλικες .
Ανατομικά , η μεγαλύτερη ιδιαιτερότητα του οασίν είναι ο ασυνήθιστα μεγάλος πρόλοβός του ( crop ) , πολύ μεγαλύτερος από το στομάχι του , και στον οποίο επεξεργάζεται μεγάλες ποσότητες φυτικής ύλης με τον τρόπο ενός μηρυκαστικού ( βλ .
Τροφή και Πέψη ) .
Μαζί με το περιεχόμενό του , ο πρόλοβος μερικές φορές φθάνει έως και το 25 % του συνολικού βάρους του πουλιού , επιβάλλοντας έτσι περιορισμούς στην συνολική ηθολογία του .
Για να φιλοξενήσει αυτό το μεγάλο όγκο , το στέρνο μειώνεται σημαντικά , με συνέπεια τη συρρίκνωση των πτητικών μυών .
Αυτός είναι και ο λόγος που , το οασίν , παρόλο που είναι ικανό να πετάει , περιορίζεται σε σύντομες , χαμηλές και « βαριές » πτήσεις , με χαρακτηριστικές εξάρσεις .
Βέβαια , εάν παραστεί ανάγκη , το πουλί μπορεί να καλύψει μέχρι και 350 μέτρα σε ενιαία πτήση , αλλά τις περισσότερες φορές οι αποστάσεις είναι πολύ μικρότερες .
Οι ταρσοί και τα πόδια του , κρέμονται συνήθως κάτω από το σώμα κατά τη διάρκεια αυτών των σύντομων , κάπως « βασανιστικών » πτήσεων . ( Πηγή : ) Μόνο τα νεαρά άτομα φαίνεται να είναι σε θέση να κολυμπήσουν σωστά , και αυτό συμβαίνει σχεδόν αποκλειστικά , μόνο ως τακτική αποφυγής των θηρευτών τους .
Αντίθετα , οι ενήλικες πολύ σπάνια μπαίνουν στο νερό και , όταν είναι εκεί , έχουν σχεδόν σίγουρα τρομοκρατηθεί από κάτι .
Παρά το γεγονός ότι οι ταρσοί και τα πόδια τους φαίνονται καλά ανεπτυγμένα και ισχυρά , ούτε οι ενήλικες , ούτε τα νεαρά άτομα , περπατούν ή χοροπηδούν στο έδαφος .
Φαίνεται ότι τα κάτω άκρα τους έχουν εξελιχθεί μόνο για να κρατούν το σώμα πάνω στα φυλλοφόρα κλαδιά , πάνω από το νερό .
Η ανατομία του πτηνού και η περιορισμένη μετακίνησή του , μπορεί να αποδοθεί στη διατροφή του , που είναι σχεδόν αποκλειστικά τα φύλλα .
Οι ενήλικες , που είναι ουσιαστικά μη κολυμβητές , κακοί « αεροπόροι » και αδύναμοι αναρριχητές , έχουν εξαιρετικά περιορισμένες δυνατότητες σχετικά με τα συγγενικά τους είδη .
Επίσης και η ηθολογία τους εξελίχθηκε πιθανώς ως αποτέλεσμα των μορφολογικών τους περιορισμών .
Για παράδειγμα , επειδή περνούν τη ζωή τους μέσα στην πυκνή δενδρόβια βλάστηση , δείχνουν μια ασυνήθιστη ποσότητα σε φθαρμένα ή και σπασμένα φτερά .
Αυτό είναι ιδιαίτερα εμφανές στην σοβαρή απολείανση της ουράς , όπου η μεγάλη , ωχροκίτρινη τερματική λωρίδα , παρουσιάζεται συχνά εξαιρετικά φθαρμένη ή ακόμη , μπορεί και να λείπει εντελώς .
Η έκδυση των ενηλίκων πραγματοποιείται , όπως και στις περισσότερες κατηγορίες πτηνών , μετά από την εποχή αναπαραγωγής , και τοποθετείται στην πρώιμη περίοδο της ξηρασίας .
Τα οασίν είναι πολύ κοινωνικά σε όλες τις εποχές του έτους , και μερικές φορές μπορεί να δει κανείς σε ομάδες με πάνω από 40 άτομα .
Δύο ενήλικες μπορεί να κουρνιάζουν μερικές φορές σε σωματική επαφή ο ένας με τον άλλον .
Κατά τη διάρκεια της αναπαραγωγής , τα πουλιά καταλαμβάνουν μικρές και « πυκνοκατοικημένες » αποκλειστικές περιοχές ( βλ .
Αναπαραγωγή ) , αλλά και στούς ξηρούς , μη-αναπαραγωγικούς μήνες , ζουν σε μεγάλες , σφιχτοδομημένες ομάδες από 100 άτομα ή και περισσότερο . Όταν βρέχει , πράγμα συχνό στα τροπικά δάση , τα οασίν « παίρνουν το μπάνιο τους » με τις πτέρυγες απλωμένες και ανασηκωμένα τα φτερά της ράχης τους .
Επίσης , συχνά ανεβαίνουν σε εκτεθειμένες στον ήλιο θέσεις , γυρίζουν τις ράχες τους προς τον ήλιο και κάνουν « ηλιόλουτρα » με ανοιγμένες τις πτέρυγες .
Συχνά αυτο-καθαρίζονται ( self preening ) , ενώ αντίθετα δεν έχει παρατηρηθεί , αλληλοκαθαρισμός ( allopreening ) , είτε μεταξύ ενηλίκων , είτε μεταξύ ενηλίκων και των απογόνων τους , παρά το μεγάλο αριθμό αυγών από εκτοπαράσιτα που , συχνά , είναι σαφώς ορατά στα πρόσωπα και τα φτερά τους . Όταν δεν φωλιάζουν , τα οασίνς δαπανούν περίπου το 75 % της ημέρας τους σε δύο μορφές κουρνιάσματος , το συμβατικό κούρνιασμα και την προαναφερθείσα « θέση-στέρνου » .
Παλαιότερα , πιστευόταν ότι το οασίν ήταν υποχρεωτικά φυλλοφάγο/φυλλοβόρο ( folivore ) είδος , και ότι έτρωγε μόνο τα φύλλα των φυτών της οικογένειας Araceae και των δένδρων του γένους Avicennia , που σχηματίζουν μανγκρόβια δάση στους τροπικούς και , συνεπώς , περιορίζονταν σε ποτάμιες περιοχές όπου αυτά τα φυτά φύονται .
Η άποψη αυτή στηριζόταν στις αρχικές παρατηρήσεις των πτηνών , οι οποίες είχαν πραγματοποιηθεί στη βλάστηση δίπλα στα αλμυρά και υφάλμυρα νερά των ποταμών στις χώρες τις ΒΑ .
Νότιας Αμερικής , κοντά στην ακτή του Ατλαντικού .
Σήμερα , είναι γνωστό ότι τρώνε περισσότερα από 50 είδη φυτών , και όχι μόνο τα φύλλα τους , αν και το μεγαλύτερο ποσοστό είναι το συγκεκριμένο τμήμα των φυτών .
Επομένως , το είδος μπορεί να θεωρηθεί ως αποκλειστικά φυτοφάγο και όχι αποκλειστικά φυλλοφάγο .
Σε μια μελέτη στα Γιάνος ( Llanos ) της Βενεζουέλας , καταγράφηκε ότι , τα πουλιά της περιοχής έτρωγαν κατά ποσοστό , 82 % φύλλα , 10 % άνθη και 8 % καρπούς .
Ωστόσο , το συνηθισμένο διαιτολόγιό τους στην περιοχή αυτή αποτελείται από λιγότερα από 12 είδη φυτών , ενώ μερικά άτομα προτιμούν μόνο 4 ή 5 είδη , η κατανάλωση των οποίων αποτελεί τα 3/4 της διατροφής τους καθ ’ όλη τη διάρκεια του έτους .
Είναι αξιοσημείωτο ότι , τρέφονται και με τα φύλλα κάποιων τροπικών δένδρων της οικογένειας Leguminosae , πολλά από τα οποία περιέχουν τοξικές χημικές ενώσεις ( βλ .
Σχέση με τον άνθρωπο ) .
Επιπλέον , είναι και επιλεκτικά , διαλέγοντας τα νεαρά φύλλα , τους τρυφερούς βλαστούς και τα μπουμπούκια , τα οποία έχουν υψηλότερη σε περιεκτικότητα σε θρεπτικά συστατικά και νερό , καθώς και πιο εύκολο να υποστούν πέψη .
Τα οασίν πίνουν σπάνια , πιθανώς επειδή το 70 % των φύλλων με τα οποία τρέφονται είναι νερό .
Οι κύριες περίοδοι ημερήσιας αναζήτησης τροφής είναι , νωρίς το πρωί και νωρίς το βράδυ , και διαρκούν συνήθως μία ή δύο ώρες .
Τα πουλιά κινούνται γενικά , εντός ενός χώρου σε απόσταση περίπου 50 μ. από ένα χείμαρρο .
Περνούν τα ζεστά μεσημέρια , κουρνιάζοντας σε « θέση-στέρνου » ( βλ .
Ηθολογία ) στη σκιά , αφομοιώνοντας την φυτική ύλη στον πρόλοβό τους .
Τις νύχτες που έχει φεγγάρι , συνήθως αρθρώνουν καλέσματα και « ταξιδεύουν » μέχρι 300 μ. από την περιοχή τους , προκειμένου να τραφούν και , όλα τα πουλιά μιας ομάδας , με εξαίρεση τα άτομα που επωάζουν ή ανατρέφουν μικρά , σιτίζονται κοντά το ένα με το άλλο .
Σε άλλα φυλλοφάγα πτηνά , όπως είναι η στρουθοκάμηλος και πολλά μέλη της οικογένειας Tetraonidae ( αγριόγαλoι ) , η ζύμωση και πέψη του υλικού πραγματοποιείται κυρίως στο τελικό τμήμα του εντέρου .
Αντίθετα , τα οασίν πέπτουν την τροφή τους , κατά κύριο λόγο στον πρόλοβο ( βλ .
Μορφολογία ) όπως τα ζώα που μηρυκάζουν ( αγελάδες , πρόβατα , ελάφια κ.λ.π. ) . Όπως όλα τα φυτοφάγα , λαμβάνουν τα περισσότερα θρεπτικά συστατικά από την κυτταρίνη των κυτταρικών τοιχωμάτων , αλλά στηρίζονται σε εντερικούς μικροοργανισμούς , όπως βακτήρια , πρωτόζωα και μύκητες , για να την διασπάσουν σε χρησιμοποιήσιμα σάκχαρα , μέσω ζύμωσης .
Το πεπτικό σύστημα του οασίν είναι « ακραίας προσαρμογής » .
Σε αντίθεση με άλλα πτηνά , ο πρόλοβος και το κατώτερο τμήμα του οισοφάγου είναι τα κύρια όργανα του πεπτικού συστήματος .
Γι αυτό , ειδικά το πρώτο κομμάτι του , θεωρείται κάτι ανάλογο με εκείνον των μηρυκαστικών . Έτσι , ο πρόλοβος οποίος έχει παχιά μυικά τοιχώματα και ο κατώτερος οισοφάγος παίρνουν τη θέση της μεγάλης κοιλίας ( rumen ) των μηρυκαστικών , ως το όργανο όπου επιτελείται η ενεργή ζύμωση υπό σταθερή θερμοκρασία και οξύτητα .
Τα δύο αυτά τμήματα του πεπτικού συστήματος στο οασίν είναι μεγάλα και ογκώδη , σε σύγκριση με τον αδενώδη ( proventriculus ) και τον μυώδη στόμαχο ( gizzard ) , τα κύρια πεπτικά όργανα στα περισσότερα πτηνά .
Επιπλέον , ο πρόλοβος περιέχει στρώσεις από ισχυρούς μύες με πτυχωμένους , υβωτούς εσωτερικούς χώρους , και επένδυση από σκληρό κεράτινο ιστό για να διασπά την τροφή .