Θεωρείται ως ένα από τα « πιο όμορφα και μεγαλοπρεπή αρχιτεκτονικά έργα της παγκόσμιας τέχνης » και ο Ιουστινιανός προσπάθησε να « ανεγείρει ένα μνημείο που δεν θα είχε , ούτε θα μπορούσε να είχε ίσο , από την εποχή του Αδάμ » .
Χτίστηκε για να αντικαταστήσει μια παλαιότερη βασιλική που καταστράφηκε το έτος 532 , κατά την Στάση του Νίκα .
Η εκκλησία επισήμως εγκαινιάστηκε το 537 , αν και ο αρχικός τρούλος κατέρρευσε το 558 .
Αυτός που τον αντικατέστησε , ψηλότερος , αλλά μικρότερος σε μέγεθος , υπέστη μερικές φθορές τον 10ο και 14ο αιώνα .
Ούτε ο σημερινός νάρθηκας είναι ο αρχικός , καθώς αυτός αποκαταστάθηκε μετά από μια πυρκαγιά το 564 , όπως και οι θόλοι το 740 , μετά από ένα σεισμό .
Κατόπιν υπέστη νέα τροποποίηση μετά την Άλωση της Κωνσταντινούπολης το 1453 , για την μετατροπή της σε τζαμί , καθώς η επιτοίχια διακόσμηση καλύφθηκε με σοβά .
Η κάτοψή της ανήκε σε ένα νέο είδος , άγνωστο μέχρι τότε , την λεγόμενη θολωτή βασιλική , αν και προκάτοχοί του μπορούν να αναχθούν στον 5ο αιώνα . Ήταν ένας νέος ρυθμός που επρόκειτο να γίνει το σήμα κατατεθέν των εκκλησιαστικών κτιρίων υπό τον Ιουστινιανό .
Η δημιουργία του νέου ρυθμού κατέστη δυνατή ακριβώς χάρη στην αντικατάσταση της πέτρας από το τούβλο ως στοιχείο κατασκευής , χαρακτηριστικό που η βυζαντινή αρχιτεκτονική πήρε από την περσική και την αρχιτεκτονική της Μεσοποταμίας .
Ο θόλος του κτιρίου βρίσκεται πάνω από το δάπεδο , χωρίς να το διακόπτει με πυλώνες στήριξης .
Με μήκος 72 x 71,7 μέτρα , είναι ορθογώνιος , σχεδόν τετράγωνος .
Το ορθογώνιο χωρίζεται σε τρία κλίτη με σειρές από κολώνες , με νάρθηκα πρόσβασης και θολωτούς διαδρόμους .
Ο θόλος καταλαμβάνει το κέντρο του κεντρικού κλίτους , με 31 μ. διάμετρο και ύψος 54 μ. , και καλύπτεται από ειδικά λευκά κεραμίδια ελαφρόπετρας , που κατασκευάστηκαν στην Ρόδο .
Για να δοθεί το μέγιστο εύρος στον θόλο , υποστηρίζεται από δύο πλευρικά ημιθόλια , τα οποία διπλασιάζουν τον χώρο που καλύπτεται από τον ίδιο , ημιθόλια που με την σειρά τους βασίζονται στις σφαιρικές κόγχες .
Στη βόρεια και νότια πτέρυγα υπάρχουν δύο αψίδες που αντισταθμίζουν την δύναμη ώθησης του τρούλου , οι οποίες υψώνονται πάνω από τις περιμετρικές στήλες και δημιουργούν ένα μεγάλο τύμπανο εξοπλισμένο με παράθυρα .
Επιπλέον , οι τέσσερις μεγάλες κολώνες που υπάρχουν στην βάση του θόλου ενισχύονται με άλλες κολώνες που είναι κρυμμένες στα πλάγια κλίτη , ενώ ένα σύνολο θόλων με διαφορετικά σχήματα και μεγέθη συμβάλλει στην εξάλειψη της ώθησης του μεγάλου τρούλου .
Ωστόσο , η αίσθηση από το εσωτερικό του ναού είναι αυτή ενός μοναδικού θόλου , χαριτωμένου και μεγαλοπρεπούς , ευρέως φωτισμένου από μια σαραντάδα παραθύρων στην βάση του .
Ο βυζαντινός ιστορικός Προκόπιος Καισαρείας ισχυρίστηκε για τον τρούλο της Αγίας Σοφίας ότι « δεν φαίνεται να στηρίζεται σε μια συμπαγή κατασκευή , αλλά να κρέμεται από τον ουρανό με μια αλυσίδα χρυσού και να σχηματίζει έναν θόλο πάνω από τον ναό » .
Επίσης σημαντικός ήταν ο εξαφανισμένος σήμερα ναός των Αγίων Αποστόλων στην Κωνσταντινούπολη , ο οποίος είχε σχεδιαστεί ως μαυσωλείο του Μεγάλου Κωνσταντίνου .
Ανακαινίστηκε την εποχή του Ιουστινιανού και ήταν το πρότυπο της εκκλησίας του Αγίου Ιωάννη στην Έφεσο ( ολοκληρώθηκε περί το 565 ) , και του Αγίου Μάρκου της Βενετίας , έργου του 11ου αιώνα . Όπως και ο τελευταίος , ήταν χτισμένος σε σχήμα ελληνικού σταυρού με πέντε τρούλους , σχέδιο που βρήκε ευρέως μιμητές σε όλο τον βυζαντινό κόσμο .
Η εκκλησία χτίστηκε πάνω σε έναν λόφο της πόλης , με σκοπό να στεγάσει στο εσωτερικό του το σώμα του αυτοκράτορα Κωνσταντίνου .
Είναι ο παλαιότερος ναός στην Χριστιανοσύνη που είναι αφιερωμένος στους 12 Αποστόλους και χρονολογείται από την εποχή της ίδρυσης της πόλης της Κωνσταντινούπολης , στο αρχαίο Βυζάντιο .
Ο Ιουστινιανός και η σύζυγός του Θεοδώρα ανακατασκεύασαν τον ναό μεταξύ των ετών 536-550 , ξαναπαίρνοντας το συνηθισμένο σχήμα του ελληνικού σταυρού της εκκλησίας του Κωνσταντίνου , που στέφεται από ένα μεγάλο τρούλο , πλούσια διακοσμημένο από τον Ιουστίνο Β΄ .
Η εκκλησία μετατράπηκε πολύ νωρίς σε αυτοκρατορική νεκρόπολη , περιέχοντας τα λείψανα των περισσότερων αυτοκρατόρων , κατανεμημένα σε δύο εξωτερικά μαυσωλεία , ένα στο βορρά και άλλο στα νότια της αψίδας , ονομαζόμενα ηρώα , του Κωνσταντίνου και του Ιουστινιανού .
Το εσωτερικό της εκκλησίας , ωστόσο , δεν περιείχε κανέναν τάφο .
Κάθένα από τα ηρώα στέγαζε αδιακρίτως τάφους , σύγχρονους ή αρχαίου , χωρίς να ομαδοποιούνται με κανενός είδους χρονολογική σειρά .
Ο Dethier , λόγιος που έζησε στην Κωνσταντινούπολη και ήταν απόλυτα εξοικειωμένος με την τοπογραφία της μεσαιωνικής πόλης , μιλούσε για 19 σαρκοφάγους στο ηρώο του Κωνσταντίνου και 17 στου Ιουστινιανού .
Ο Βυζάντιος , νεοέλληνας συγγραφέας , προσέθετε άλλα πέντε στο πρώτο και εννέα στο δεύτερο .
Το ιερό περιείχε πολυάριθμα λείψανα : εκείνα των αγίων αποστόλων Ανδρέα , Λουκά , Τιμόθεου , πρώτου επισκόπου Εφέσου , και Ματθαίου , καθώς και εκείνα των αγίων Κοσμά και Δαμιανού .
Γύρω από την εκκλησία υπήρχαν πλούσιες στοαί , κατά μήκος των οποίων βρίσκονταν μεμονωμένοι σαρκοφάγοι βασιλέων .
Φαίνεται πως όλες οι σαρκοφάγοι ήταν κατασκευασμένες από μάρμαρο , πλήρως καλυμμένες με στολίδια από εκθαμβωτικό ασήμι και πολύτιμες πέτρες .
Το αποτέλεσμα ήταν μεγαλειώδες , ιδίως υπό το φως του ήλιου .
Τα περισσότερα από τα καλύμματα των σαρκοφάγων είχαν τη μορφή στέγης , και περιείχαν στο εσωτερικό τους και άλλα κοσμήματα .
Διάφοροι πατριάρχες είχαν επίσης ταφεί εκεί , αξιοσημείωτος μεταξύ τους ο Ιωάννης ο Χρυσόστομος .
Οι τάφοι απογυμνώθηκαν από τον Αλέξιο Δ΄Άγγελο , προκειμένου να πληρωθούν οι σταυροφόροι της Δ΄ Σταυροφορίας , οι οποίοι επίσης λεηλάτησαν την εκκλησία , σπάζοντας και καταστρέφοντας τάφους . Ό , τι απέμεινε καταστράφηκε από τους δερβίσηδες μετά την Άλωση της Κωνσταντινούπολης το 1453 , οι οποίοι λέγεται ότι επί δεκατέσσερις ώρες κατέστρεφαν με ρόπαλα και λοστούς ό , τι είχε σωθεί από την καταστροφή που επέφεραν οι σταυροφόροι .
Η ιταλική χερσόνησος ήταν ευρέως συνδεδεμένη με την Βυζαντινή Αυτοκρατορία , η οποία είχε εγκαταστήσει στην πόλη της Ραβέννας την πρωτεύουσα μιας από τις Εξαρχίες , ενώ ήλεγχε μεγάλα τμήματα της χερσονήσου που προσαρτήθηκαν στην αυτοκρατορία μέσω πολέμων και πολιτικής .
Από την άλλη πλευρά , το κύρος που ενέχει η βυζαντινή αρχιτεκτονική άφησε βαθύ σημάδι σε κτίρια σε άλλα σημεία της χερσονήσου ή της Σικελίας , ακτινοβολώντας από εκεί επιρροές στην υπόλοιπη Δυτική Ευρώπη .
Η Κωνσταντινούπολη δεν ήταν η μόνη σημαντική εστία σε αυτή την πρώτη Χρυσή Εποχή του Βυζαντίου .
Είναι απαραίτητο να θυμόμαστε τον πυρήνα της Ραβέννας ( πρωτεύουσα της βυζαντινής Αυτοκρατορίας στη Δύση από τον 6ο αιώνα ως τον 8ο αιώνα ) , την Εξαρχία της Δύσης που βρισκόταν στο βορειοανατολικό τμήμα της ιταλικής χερσονήσου , στις ακτές της Αδριατικής , δίπλα στην Βενετία .
Επιπλέον , η Ραβέννα ήταν ναυτική βάση του ρωμαϊκού Ναυτικού , η οποία του επέτρεπε τον έλεγχο της Αδριατικής .
Οι βυζαντινές εκκλησίες της Ραβέννας είναι δύο ειδών : ένα με σαφή κωνσταντινουπολίτικη έμπνευση που σχετίζεται με την εκκλησία των Αγίων Σεργίου και Βάκχου , η εκκλησία του Αγίου Βιταλίου της Ραβέννας ( 538-547 ) , η οποία , όπως και το πρότυπό της , έχει σχήμα οκταγωνικό με κυρίως ναό μεταξύ υψηλών πυλώνων και με ημικυκλική επέκταση στην κορυφή , στο μέτωπο της αψίδας του πρεσβυτερίου .
Στη βάση διαθέτει ένα ευρύχωρο αίθριο με πλευρικούς πύργους .
Στην εκκλησία του Αγίου Βιταλίου προεικονίζονται ήδη τα πιο χαρακτηριστικά γνωρίσματα του μεσαιωνικού αρχιτεκτονικού ρυθμού της Δύσης , ειδικά αναφορικά με την κάθετη κατεύθυνση κατασκευής , σε αντίθεση με την οριζόντια προηγούμενη .
Οι άλλες βυζαντινές εκκλησίες της Ραβέννας έχουν παλαιοχριστιανικές επιρροές στη δομή τους , μια βασιλική με επίπεδη στέγη .
Είναι η βασιλική του Αγίου Απολλιναρίου στο Κλάσε και του Αγίου Απολλιναρίου του Νέου , και τα δύο από το πρώτο μισό του 5ου αιώνα με εξαίρετα ψηφιδωτά .
Στις εκκλησίες αυτές πρέπει να προστεθούν και άλλα μνημεία , όπως το μαυσωλείο της Γάλλας Πλακιδίας .
Το Μαυσωλείο της Γάλλας Πλακιδίας ( έτσι είναι γνωστό , αν και στην πραγματικότητα πρόκειται για παρεκκλήσι του Αγίου Λαυρεντίου ) χτίστηκε με διαταγή της Γάλλας Πλακιδίας , χήρας του Κωνστάντιου Γ΄ και αντιβασιλέως της Ρωμαϊκής Αυτοκρατορίας εν ονόματι του γιου της Ουαλεντινιανού Γ΄ , κατά την επιστροφή της στην Ιταλία μετά το θάνατο του συζύγου της . Έτσι μπορεί κανείς να συμπεράνει ότι αυτό συνέβη λίγο μετά το 421 , ημερομηνία του θανάτου του Κωνστάντιου .
Κάποιοι υποστηρίζουν ότι είναι το μαυσωλείο του της ίδιας της Γάλλας Πλακιδίας , αλλά οι έγγραφες πηγές αναφέρουν ότι πέθανε και θάφτηκε στη Ρώμη , αν και σήμερα στην πραγματικότητα το λείψανό της βρίσκεται στη Ραβέννα , στην πολύ κοντινή εκκλησία του Αγίου Βιταλίου .
Το παρεκκλήσι ( ή μαυσωλείο ) είναι χτισμένο σε σχήμα ελληνικού σταυρού .
Πρόκειται για την πρώτη φορά που αυτό το σχέδιο χρησιμοποιήθηκε στη δυτική αρχιτεκτονική , και βρίσκεται δίπλα σε μια βασιλική , η οποία έχει επίσης σχήμα ελληνικού σταυρού .
Την εξωτερική εμφάνιση του κτιρίου , μήκους 15 μέτρων και πλάτους 13 , τονίζει η χρήση του τούβλου , με το οποίο σχηματίστηκαν τα τείχη του , με τις τυφλές καμάρες τους και τα παράθυρα μικρού μεγέθους .
Η στέγη του κτιρίου καλύπτεται με επίπεδα ρωμαϊκά κεραμίδια , τα οποία καταλήγουν σε τέσσερις σχηματισμούς στον τρούλο και δύο στο υπόλοιπο κτίριο .
Σχετικά με την εσωτερική διακόσμηση του μαυσωλείου , κυριαρχεί ο επιβλητικός θόλος με την πολυτελή διακόσμηση , σε ένα σύνολο λιτό και σοβαρό .
Η διακόσμηση του θόλου αποτελείται από ψηφίδες που απεικονίζουν έναν κυανό έναστρο ουρανό , από τον οποίο προβάλλει ένας χρυσός σταυρός , σε χρώματα που ταιριάζουν με αυτά των αστεριών , έτσι ώστε το σκούρο μπλε χρώμα του ουρανού να σκοτεινιάζει τον θόλο και να τονίζει με την αντίθεση τον σταυρό και τα αστέρια .
Ταυτόχρονα , για να μετατραπεί ο τετράγωνος χώρος του ναού στο στρογγυλό του τρούλου , εμφανίζονται στις γωνίες που σχηματίζονται οι τέσσερις ευαγγελιστές .
Από την άλλη πλευρά , τα κλίτη του κυρίως ναού του μαυσωλείου που συναντώνται στον τρούλο έχουν κοίλη οροφή .
Ως μια ακόμη απόδειξη της σχέσης μεταξύ πολιτικής και θρησκευτικής εξουσίας και της επιρροής της στην βυζαντινή τέχνη , οι διοικητές-εκπρόσωποι της Βυζαντινής Αυτοκρατορίας στην Ραβέννα ήταν οι ίδιοι οι αρχιεπίσκοποι της πόλης . Ήταν οι επίσκοποι Μαξιμιανός και Βίκτωρ , οι οποίοι εγκαινίασαν , στα μέσα του 6ου αιώνα , την εκκλησία του Αγίου Βιταλίου , η οποία κατασκευάστηκε με την οικονομική βοήθεια του Έλληνα αργεντάριου ( τραπεζίτη ) Ιουλιανού , όπως και άλλα μνημεία της πόλης .
Η εκκλησία έχει την ιδιαιτερότητα ότι είναι η μοναδική οκταγωνικού σχήματος που έχει διασωθεί στη Δύση .
Το πλούσια διακοσμημένο εξωτερικό του ναού , ωστόσο , έρχεται σε αντίθεση με την λιτή διακόσμηση που μπορεί να δει κανείς στο εσωτερικό του , στο οποίο μερικά κυκλικά τόξα καθιστούν δυνατή τη μετάβαση από την οκτάγωνη βάση στον κυκλικό τρούλο . Έχουν διασωθεί τα ψηφιδωτά της αψίδας και του ιερού , ενώ το υπόλοιπο εσωτερικό είναι διακοσμημένο με μάρμαρο , αφού έχει χαθεί ο χρυσός των κιονοκράνων , πράγμα που μείωσε την φωτεινότητα του συνόλου .
Κυρίαρχη μορφή της αψίδας είναι ο Χριστός , που συνοδεύεται από τον Άγιο Βιτάλιο , ενώ στο ιερό υπάρχουν εικόνες των Ευαγγελιστών και σκηνές από την Παλαιά Διαθήκη .
Το ιερό βρίσκεται στο βάθος και ένα τμήμα του καλύπτεται από σταυροειδή αψίδα και καταλήγει σε τεταρτοσφαίριο .
Οι διάδρομοι του ιερού ήταν επίσης διακοσμημένοι , αλλά κυριαρχεί ιδιαίτερα η λεπτοδουλειά των κιονοκράνων , που σχηματίζουν λεπτή δαντέλα .
Υπάρχει επίσης ένας άμβωνας από ελεφαντόδοντο , του επισκόπου Μαξιμιανού , αν και είναι άγνωστο αν πρόκειται για τοπικό έργο ή ήρθε από την Κωνσταντινούπολη .
Η βασιλική του Αγίου Απολλιναρίου στο Κλάσε είναι ένα από τα σημαντικότερα μνημεία της βυζαντινής αρχιτεκτονικής στην Ραβέννα , σε σημείο που όταν ο Οργανισμός των Ηνωμένων Εθνών για την Εκπαίδευση , την Επιστήμη και τον Πολιτισμό ανακήρυξε οκτώ εκκλησίες της πόλης ως Μνημεία Παγκόσμιας Κληρονομιάς , την ανέφερε ως « ένα εξαιρετικό δείγμα των παλαιότερων χριστιανικών βασιλικών με την καθαρότητα και την απλότητα του σχεδιασμού τους και την χρήση του χώρου , καθώς και με τη πολυτελή φυσικότητα της διακόσμησή τους » .
Το επιβλητικό τούβλινο κτίσμα που ανεγέρθηκε με εντολή του επισκόπου Ursicino με την χρήση οικονομικών πόρων ενός Έλληνα τραπεζίτη ( αργεντάριου ) , του Ιουλιανού ( ο ίδιος που χρηματοδότησε και την εκκλησία του Αγίου Βιταλίου ) , βρίσκεται δίπλα σε ένα χριστιανικό νεκροταφείο και πολύ πιθανόν στα ερείπια προϋπάρχοντος παγανιστικού ναού , όπως αποδεικνύεται από ορισμένες επιτύμβιες στήλες που επαναχρησιμοποιήθηκαν στην κατασκευή του .
Βρίσκεται δίπλα στο παλιό λιμάνι της Ραβέννας .
Ο ναός εγκαινιάστηκε στις 8 Μαΐου του 549 από τον επίσκοπο Μαξιμιανό και είναι αφιερωμένος στον πρώτο επίσκοπο της Ραβέννας , τον Άγιο Απολλινάριο .
Η βασιλική είναι έτσι την ίδιας εποχής με την εκκλησία του Αγίου Βιταλίου στην Ραβέννα .
Το 856 , τα λείψανα του Αγίου Απολλιναρίου μεταφέρθηκαν από την βασιλική του Κλάσε στην βασιλική του Αγίου Απολλιναρίου του νέου , στην ίδια την Ραβέννα .
Ο εξωτερικός χώρος διαθέτει μεγάλη πρόσοψη με παράθυρα .
Ο νάρθηκας που βρίσκεται στα δεξιά της εισόδου είναι μεταγενέστερη προσθήκη , όπως είναι και το κωδωνοστάσιο του 9ου αιώνα .
Το εσωτερικό του περιέχει 24 κίονες από ελληνικό μάρμαρο , αλλά και η εξαιρετική σημασία του έγκειται στην αψίδα , η οποία καταλήγει σε ένα μωσαϊκό με πράσινα λιβάδια και πρόβατα που αλληγορικά σημαίνουν τους πιστούς που υποδέχεται με ανοιχτές αγκάλες ο Άγιος Απολλινάριος υπό τα βλέμματα των δώδεκα Αποστόλων , οι οποίοι επίσης παρουσιάζονται ως αρνιά που εξέρχονται από την Ιερουσαλήμ και την Βηθλεέμ .
Στο σύνολο δεσπόζει ένας μεγάλος σταυρός που περιβάλλεται από τον Μωυσή και τον Ηλία .
Τα πλευρικά τοιχώματα είναι σήμερα γυμνά , αλλά σίγουρα κάποτε καλύπτονταν και αυτά από ψηφιδωτά , τα οποία πιθανότατα καταστράφηκαν από τους Ενετούς το 1449 , αν και άφησαν τον ψηφιδωτό διάκοσμο της κόγχης και της αψίδας .