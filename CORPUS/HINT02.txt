Οι Ρομά ( στον ενικό αριθμό Ρομ ) , γνωστοί και ως `` αθίγγανοι '' , είναι ένας κατά βάση νομαδικός λαός με ινδική καταγωγή .
Οι Ρομά είναι γνωστοί στις περισσότερες χώρες με λέξεις συγγενείς προς τη λέξη `` γύφτος '' ή `` γιούφτος '' .
Οι λέξεις αυτές προέρχονται από τη λέξη `` Αιγύπτιος '' και η χρήση τους οφείλεται στην πεποίθηση παλαιότερων εποχών ότι οι Ρομά προέρχονται από την Αίγυπτο .
Οι Ρομά είναι επίσης γνωστοί και με την ονομασία `` αθίγγανοι '' .
Η ονομασία αυτή προέρχεται από μια θρησκευτική ομάδα με το ίδιο όνομα που έδρασε επιτυχώς τον 8ο αιώνα στη Βυζαντινή Αυτοκρατορία και με την οποία οι Ρομά φαίνεται να συνδέθηκαν .
Η λέξη `` αθίγγανος '' σημαίνει τον `` ανέγγιχτο '' και ετυμολογείται από το στερητικό α- και το ρήμα θιγγάνω , δηλαδή `` αγγίζω '' .
Μια άλλη ερμηνεία αυτής της ετυμολογίας σχετίζεται με την καταγωγή των Ρομά από την Ινδία όπου πιθανολογείται ότι οι Ρομά ανήκαν στην κατώτερη ινδουιστική κάστα , αύτη των `` ανέγγιχτων '' .
Η λέξη `` τσιγγάνος '' είναι παραφθορά του `` αθίγγανος '' ( μέσω του `` ατσίγγανος '' ) . Όσον αφορά στον ευρωπαϊκό χώρο η γαλλική λέξη gitan και η ισπανική gitano προέρχονται από την ίδια ετυμολογία που προέρχεται και το gypsy ( γύφτος ) .
Η γερμανική λέξη Zigeuner και η σλαβική tsigan ή cigan φαίνεται να έχουν διαφορετική πηγή , καθώς συνδέονται με ελληνική λέξη αθίγγανος , που χρησιμοποιήθηκε αφενός για να περιγράψει την ανωτέρω θρησκευτική ομάδα , αλλά και τους `` ειδωλολάτρες '' Ρομά , όταν πρωτοεμφανίστηκαν στις επικράτειες της βυζαντινής αυτοκρατορίας .
Ο όρος δηλαδή προϋπήρχε της εμφάνισής τους .
Οι ίδιοι αποκαλούν τους εαυτούς τους Ρομ με τον πληθυντικό Ρομά στις περισσότερες διαλέκτους και περιοχές της Ευρώπης .
Στη Μέση Ανατολή η αντίστοιχη ονομασία είναι Ντομ , στο Πακιστάν Ντομά , και στην Αρμενία Λομ .
Αυτό ( όπως και άλλα δεδομένα ) θεωρείται από μερικούς μελετητές ως ένδειξη ότι όλες αυτές οι ομάδες κατάγονται από την ινδική κάστα νομάδιων εμπόρων `` Ντομ '' .
Η λέξη Ρομ είναι συνώνυμη του Ντομ , της λέξης που χρησιμοποιούν οι Ινδοί για το « άνθρωπος » .
Ακόμα υπάρχουν ομάδες όπως οι Σίντι που δεν αυτοαποκαλούνται Ρομ , αλλά διατηρούν τη λέξη με τη σημασία του `` συζύγου '' .
Επίσης κάποιοι άλλοι χρησιμοποιούν περισσότερο το `` Μελελέ '' ( Λαός μαύρος ) ή `` Μανούς '' ( άνθρωπος ) .
Οι γενικότερα αποδεκτές θεωρήσεις υποθέτουν ότι οι Ρομά προέρχονται από τη Β.
Ινδία .
Μετακινήθηκαν στη Μέση Ανατολή και στην Ευρώπη πριν από το 500 έως το 1000 , πιθανώς εξαιτίας της επέκτασης του Ισλάμ και της απειλής πολέμου στην περιοχή .
Γενετικά έχει τεκμηριωθεί η προέλευσή των Ρομά της Ευρώπης από την Ινδία , ωστόσο δεν έχει προσδιοριστεί η σημερινή φυλή από την οποία προέρχονται .
Υπάρχουν διασυνδέσεις γλωσσολογικής μελέτης , βάσει της οποίας υπάρχει σημαντική ομοιότητα ανάμεσα στα Ρομανί , τα Χίντι και τα Πουντζάμπι .
Η γλώσσα που μιλούν οι Ρομά έχει ομοιότητες όσον αφορά στη γραμματική και το λεξιλόγιο με τη γλώσσα που ομιλούνταν περίπου το 1000 στην ινδική υποήπειρο .
Τα γλωσσολογικά ευρήματα έχουν επιβεβαιωθεί , επίσης , από γενετικές μελέτες σε πληθυσμούς Ρομά που κατοικούν στην Ευρώπη .
Οι λόγοι που οδήγησαν τους Ρομά σε μαζικές και σε τόσο μεγάλων αποστάσεων μετακινήσεις είναι ένα από τα μεγαλύτερα μυστήρια της ιστορίας .
Υπάρχουν θεωρίες σύμφωνα με τις οποίες οι Ρομά προήλθαν από κατώτερες κάστες του Ινδού ποταμού , τα μέλη των οποίων στρατολογήθηκαν ως μισθοφόροι σε πολέμους εναντίον των Αράβων .
Μία άλλη θεωρία είναι ότι οι Ρομά προέρχονται από αιχμαλώτους των Αράβων , κατά την εισβολή των Μουσουλμάνων στη βόρεια Ινδία και το σημερινό Πακιστάν , ή απομακρύνθηκαν από τις εστίες τους ως πρόσφυγες εξαιτίας της εισβολής .
Αν και έχει επιβεβαιωθεί ότι οι Ρομά προέρχονται από την Ινδία , δεν είναι γνωστή η φυλετική ομάδα από την οποία προέρχονται .
Σύμφωνα με μια έρευνα οι Ρομά προέρχονται από τους Τζατ , μια φυλετική ομάδα της νότιας Ασίας .
Η ανακάλυψη της λεγόμενης μετάλλαξης Τζατ που προκαλεί ένα τύπο γλαυκώματος έδειξε ότι οι Ρομά προέρχονται από τους Τζατ που ζουν στη βόρεια Ινδία και στο Πακιστάν .
Αυτή τη σχέση είχε παλιότερα υποδείξει ο Μίχαελ Γιαν ντε Χούγιε ( Michael Jan de Goeje ) το 1883 .
Τα αποτελέσματα αυτής της έρευνας αντικρούουν παλιότερες έρευνες που έδειξαν ότι οι απλότυποι των Ρομά και των Τζατ δεν σχετίζονται .
Οι Ρομά , σύμφωνα με μία άλλη θεώρηση , φέρονται να μετανάστευσαν από την Πενταποταμία της Ινδίας -σημερινό Παντζάμπ- γύρω στο 1200 μ.Χ . ή μετέπειτα .
Η προέλευση των Ρομά είχε επί πολλά χρόνια απασχολήσει πολλούς ακαδημαϊκούς και είχαν εμφανιστεί πολλές θεωρήσεις για την προέλευσή τους .
Σύμφωνα με κάποιες παλαιότερες θεωρίες που σήμερα απορρίπτονται , οι Ρομά προέρχονται από την Αίγυπτο , ή τουλάχιστον κατά τη διάρκεια των ταξιδιών τους πέρασαν από αυτή .
Η θεωρία προέλευσης των Ρομά από την αρχαία-βιβλική Αίγυπτο κυκλοφορεί ανάμεσα στους Ρομά των Βαλκανίων .
Υπάρχει και η υπόθεση ότι υπήρξε και Τσιγγάνος Φαραώ .
Η θεωρία αυτή ξεκίνησε το 13ο και 14ο αιώνα με αναφορές σε Βυζαντινές πηγές .
Η θεωρία αυτή καταρρίφθηκε το 1763 όταν ο Στέφαν Βαλύι έδωσε στους Τσιγγάνους ένα λεξιλόγιο 1.000 λέξεων από την Ουγγρική γλώσσα και αυτοί κατάφεραν να το μεταφράσουν στο μεγαλύτερο τμήμα του , δείχνοντας ότι η γλώσσα τους προέρχεται από τα Σανσκριτικά και όχι από τα Αραβικά .
Το 1866 έγινε προσπάθεια να αποδειχθεί ότι οι Ρομά έφεραν επιτεύγματα του αρχαίου Αιγυπτιακού πολιτισμού στην Αρχαία Ελλάδα και ότι επηρέασαν την Ελληνική γλώσσα .
Η θεωρία αυτή παρουσιάστηκε από τον Βούλγαρο Πέτκο Ρατσέβ το 1866 στην εφημερίδα `` Γκάϊντα '' της Κωνσταντινούπολης και ουσιαστικά ήταν μια προσπάθεια προπαγάνδας για να διαχωριστεί την εποχή εκείνη η Βουλγάρικη Εκκλησία από το Ελληνορθόδοξο Οικουμενικό Πατριαρχείο .
Την ίδια εποχή , το 1867 στην εφημερίδα `` Μακεδονία '' στο Πρίλεπ ( σήμερα Βόρεια Μακεδονία ) δημοσιεύτηκε μια θεωρία κατά την οποία οι Ρομά είναι αρχαίος λαός με αναφορά στην Βίβλο και ότι θα έπρεπε να έχουν την δική τους Εκκλησία όπως διεκδικούσαν όλα τα έθνη ( όπως η Βουλγαρική Εξαρχία ) την εποχή εκείνη .
Σύμφωνα με άλλες θεωρήσεις , οι Ρομά είναι ο ομηρικός λαός Σίντιες , μεταλλοτεχνίτες από τη Λήμνο , όμως φαίνεται ότι η ομοιότητα στο όνομα είναι απλώς συμπτωματική , ή ο λαός των `` Σιγύννων '' , τους οποίους περιέγραψε ο Ηρόδοτος .
Ο Ηρόδοτος αναφέρει ότι οι Σιγύννες ζούσαν πέρα από τον Ίστρο ( αρχαία ονομασία του ποταμού Δούναβη ) και ντύνονταν όπως οι Μήδοι , ενώ επίσης αναφέρει ότι οι Σιγύννες θεωρούν τους εαυτούς τους απόγονους των Μήδων .
Η θεωρία αυτή εξετάστηκε και απορρίφθηκε πειστικά στις αρχές του 20ου αιώνα σε φιλοσοφικές βάσεις από τον Μ.
Γκάστερ .
Κατ ' άλλους οι Ρομά είναι προϊστορική φυλή που ζει στην Ευρώπη από την εποχή του χαλκού , όμως ούτε αυτή έχει αποδοχή σήμερα .
Ο Κώστας Φαλτάιτς τους είχε ταυτίσει βάσει προσωπικής έρευνας με τον αρχαίο λαό Κίκονες , κάτι που δεν επιβεβαιώνεται από τη σύγχρονη έρευνα .
Περνώντας από το Πακιστάν , την Περσία , την Αρμενία και την Μικρά Ασία , έφτασαν στην Ευρώπη , όπου στη συνέχεια εξαπλώθηκαν στις περισσότερες περιοχές της ηπείρου και αργότερα στην Αμερική .
Από τη γλώσσα των Τσιγγάνων συμπεραίνεται ότι πρέπει να έζησαν για σημαντικό χρονικό διάστημα σε περιοχές ελληνόφωνες και σλαβόφωνες από τις οποίες πήραν σημαντικό λεξιλόγιο . Έχει υποτεθεί με κάποια εύλογα επιχειρήματα ότι ακόμα και οι χαρακτηρισμοί Ρόμ και Ρομάνι με τους οποίους αυτοπροσδιορίζονται οι Ευρωπαίοι Τσιγγάνοι μπορεί να προέρχονται από το βυζαντινό « Ρωμαίοι » και « Ρωμανία » .
Πιστεύεται ότι οι Τσιγγάνοι πέρασαν στην Ευρώπη μέσω Αρμενίας και Βυζαντινής αυτοκρατορίας , αφού προηγουμένως εμφανίστηκαν στην Περσία περί το τέλος του 9ου αιώνα .
Δεν είναι γνωστό πότε μετανάστευσαν στην Αρμενία , παρατηρείται όμως ότι σε όλες τις διαλέκτους των Ευρωπαίων Τσιγγάνων υπάρχει σημαντικός αριθμός αρμενικών λέξεων .
Η μετανάστευσή τους προς τα βυζαντινά εδάφη πιστεύεται ότι έγινε ώστε να αποφύγουν τις επιδρομές των Σελτζούκων .
Αναφορές για την ύπαρξη Τσιγγάνων στην Κωνσταντινούπολη υπάρχουν από τα μέσα του 11ου αι .
Από εκεί πέρασαν στη Θράκη και στη συνέχεια σε άλλα μέρη της Ευρώπης υπό την πίεση της προέλασης των Οθωμανών .
Η πρωιμότερη αναφορά περί Τσιγγάνων στην Κωνσταντινούπολη και τη Βυζαντινή αυτοκρατορία βρίσκεται σε Γεωργιανό αγιογραφικό κείμενο , τη « Ζωή του Αγίου Γεωργίου του Αθωνίτου » ( 1009-65 ) που γράφηκε στη Μονή Ιβήρων περί το 1068 από μαθητή του Αγίου .
Εκεί αναφέρεται ότι το έτος 1050 ο αυτοκράτωρ Κωνσταντίνος Μονομάχος ζήτησε τη βοήθεια των « ατζιγγάνων » οι οποίοι με κάποιο μαγικό τέχνασμα σκότωσαν άγρια ζώα που περιφέρονταν στο βασιλικό πάρκο .
Η επόμενη αναφορά σε « αθίγγανους » γίνεται τον 12ο αιώνα όπου αναφέρεται ότι οι εν λόγω περιφέρουν αρκούδες , πωλούν φυλαχτά και προλέγουν την τύχη .
Η Εκκλησία έκανε αρκετές προσπάθειες να καταπολεμήσει την δεισιδαιμονία των Τσιγγάνων γι ’ αυτό και αναφέρονται σε σχετικά εκκλησιαστικά κείμενα ( κανόνες , εγκυκλίους κ.ά. ) .
Σε τέτοιο κείμενο του 15ου αι . οι Τσιγγάνες που λένε την τύχη αναφέρονται ως « Αιγύπτισσες » και αυτοί που τις συμβουλεύονται αποκλείονται από τη Θεία Κοινωνία για πέντε χρόνια .
Από τον όρο « Αιγύπτιοι » προέκυψε το « γύφτοι , gypsies κτλ » .
Ο όρος αυτός και ο σχετικός μύθος της προέλευσης από την Αίγυπτο ήταν γνωστός στους Βυζαντινούς και δεν προέκυψε αργότερα στην Ευρώπη όπως συχνά αναφέρεται .
Ο Νικηφόρος Γρηγοράς αναφέρει με λεπτομέρειες ομάδα περιοδευόντων « Αιγυπτίων » που έκαναν ακροβατικές επιδείξεις ( ανάλογες με το σύγχρονο « τσίρκο » ) στην Κωνσταντινούπολη στις αρχές του 14ου αι. , οι οποίοι πιθανότατα ήταν Τσιγγάνοι , κατά τον Γ.
Σούλη .
Σε βυζαντινό κείμενο πιθανώς του 14ου αι . οι τσιγγάνοι αναφέρονται ως « κατζίβελοι » και ως κοσκινοποιοί , μια τέχνη που ασκούσαν έως πρόσφατα .
Σε μερικά κείμενα ο όρος « τζιγγάνος » χρησιμοποιείται ως υποτιμητικό και σκωπτικό .
Οι πρωιμότερες αναφορές για την παρουσία τσιγγάνων στη Θράκη και τα Βαλκάνια είναι του 14ου αι . αλλά δεν είναι γνωστό πότε έφτασαν εκεί .
Το γεγονός ότι αναφέρονται ως μόνιμα εγκατεστημένοι στην Πελοπόννησο ή άλλα μέρη της Ελλάδας και τα Ιόνια τον 14ο και αρχές 15ου αι . δείχνει ότι πιθανώς είχαν ζήσει εκεί νωρίτερα ως νομάδες .
Βενετικό κείμενο του 1444 αναφέρει κάποιον Ιωάννη Τσιγγάνο ( Johannes cinganus ) ο οποίος ήταν « δρουγγάριος των τσιγγάνων » .
Αυτό υποδεικνύει ότι υπήρχε οργανωμένο σώμα τσιγγάνων υπό στρατιωτικό διοικητή ( δρουγγάριο ) .
Εγκατάσταση τσιγγάνων υπήρχε και στη Μεθώνη όταν ήταν υπό Βενετική διοίκηση , οι οποίοι αναφέρονται από Δυτικούς περιηγητές που πήγαιναν προς τους Αγίους Τόπους . Ένας από αυτούς αναφέρει το 1384 τους τσιγγάνους ως « ρομνίτες » ( Romniti ) που ζούσαν έξω από τα τείχη , ενώ ο περιηγητής ζωγράφος Έμπερχαρντ Ρόιβιχ περιλαμβάνει τους καταυλισμούς τους σε ζωγραφική απεικόνιση της Μεθώνης τον 15ο αιώνα .
Αυτή η κοινότητα των τσιγγάνων ασκούσε κυρίως την τέχνη της σιδηρουργίας .
Με την κατάκτηση της Μεθώνης και των άλλων βενετικών αποικιών από τους Τούρκους περί το 1500 , πολλοί τσιγγάνοι , επειδή ήταν χριστιανοί και δεν ήθελαν να ζήσουν υπό τουρκική διοίκηση , έφυγαν προς τα Ιόνια νησιά , την Ιταλία και άλλα μέρη της Ευρώπης , εφοδιασμένοι από τους Βενετούς με συστατικές επιστολές προς διάφορους Δυτικούς ηγεμόνες . Όμως στην Κέρκυρα αναφέρεται η παρουσία τσιγγάνων από το δεύτερο μισό του 14ου αιώνα .
Εκεί ήταν αρκετοί σε πληθυσμό ώστε να σχηματίσουν ένα « τσιγγανικό φέουδο » που ανήκε σε διάφορες εύπορες οικογένειες έως ότου καταργήθηκε η φεουδαρχία στα τέλη του 19ου αιώνα .
Τσιγγάνοι ζούσαν και στις δυτικές ακτές της Ηπείρου , της Αλβανίας και Δαλματίας καθώς και στη Ρουμανία τουλάχιστον από τα τέλη του 14ο αιώνα , δηλ . πριν από την Τουρκική κατάκτηση .
Για την προέλευση του ονόματος « ατσίγγανοι » ή « ατζίγγανοι » έχουν γίνει διάφορες υποθέσεις .
Κάποιοι θεωρούν ότι είναι ένα ινδικό ή περσικό όνομα που έφεραν μαζί τους ερχόμενοι στο Βυζάντιο , το οποίο οι βυζαντινοί προσάρμοσαν στο οικείο προς αυτούς « αθίγγανοι » , που ήταν το όνομα μιας χριστιανικής αίρεσης . Άλλοι πιστεύουν ότι το « ατσίγγανοι » προέκυψε από τους αιρετικούς « αθίγγανους » και προσαρμόστηκε στους Ρομά επειδή και οι δύο ομάδες είχαν τη φήμη των μάγων .
Υπολογίζεται ότι μέχρι το 15ο αιώνα οι Ρομά είχαν ολοκληρώσει την μετανάστευσή τους σε ολόκληρη την Ευρώπη .
Κατά την Οθωμανική αυτοκρατορία περισσότεροι Ρομά ήρθαν στα Βαλκάνια ως υπηρέτες , τεχνίτες αλλά και ως βοηθητικό προσωπικό του οθωμανικού στρατού .
Αργότερα , κατά τις μαζικές μεταναστεύσεις προς την Αμερική μεγάλος αριθμός Ρομά μετακινήθηκε προς τον Νέο Κόσμο .
Μέχρι το 1860 οι Ρομά χρησιμοποιούνταν ως σκλάβοι .
Η δίωξή τους κορυφώθηκε στη διάρκεια του Β ' Παγκοσμίου Πόλεμου όπου οι Ρομά εκτελέστηκαν στα στρατόπεδα συγκεντρώσεως , μαζί με ομοφυλόφιλους , Εβραίους , κομμουνιστές και Μάρτυρες του Ιεχωβά .
Επίσης χρησιμοποιήθηκαν κατά την εκτέλεση ιατρικών πειραμάτων .
Επειδή δεν υπάρχουν ακριβή στοιχεία , είναι αδύνατο να εκτιμηθεί με ακρίβεια ο πραγματικός αριθμός τους αλλά εικάζεται πως είναι μεταξύ 500.000 έως 2.000.000 .
Τα Κομμουνιστικά καθεστώτα μετά τον Β΄ Παγκόσμιο Πόλεμο δημιούργησαν νόμους που απαγόρευαν την Ρομανί γλώσσα και χιλιάδες γυναίκες υποχρεώθηκαν σε υποχρεωτική στείρωση τις δεκαετίες 1970 και 1980 .
Μετά την πτώση των Κομμουνιστικών καθεστώτων οι Ρομά συνεχίζουν να αποτελούν θύματα ρατσισμού και να αντιμετωπίζουν προβλήματα ανεργίας .
Πολλές φορές έχουν καταγραφεί επιθέσεις νεοναζιστών κατά Ρομά .
Η Ευρωπαϊκή Ένωση είναι ο μεγαλύτερος διεθνής χορηγός για τη βελτίωση της κατάστασης των κοινοτήτων των Ρομά .
Μέσω του προγράμματος PHARE η Ε.Ε . χορήγησε περισσότερα από 77 εκατ . ευρώ για σχέδια σχετικά με τη στέγαση και τις συνθήκες διαβίωσης των Ρομά στην Ουγγαρία , την Τσεχία , τη Σλοβακία , τη Βουλγαρία και τη Ρουμανία προ της ένταξης των χωρών αυτών στην Ε.Ε .
Αλλά και στα κράτη που είναι ήδη μέλη της Ε.Ε . ( Ισπανία , Ελλάδα και Γαλλία ) εφαρμόζονται προγράμματα μέσω του Ευρωπαϊκού Κοινωνικού Ταμείου ( Ε.Κ.Τ . ) και της κοινοτικής πρωτοβουλίας EQUAL .
Σχέδια για τους Ρομά υποστηρίζονται και μέσω των προγραμμάτων « ΣΩΚΡΑΤΗΣ » και « Νεολαία για την Ευρώπη » .
Το πρόγραμμα κοινοτικής δράσης για την καταπολέμηση των διακρίσεων που έχει υπογράψει και η Ελλάδα ολοκληρώθηκε με την έκδοση της Οδηγίας 2000/43/ΕΚ περί εφαρμογής της αρχής της ίσης μεταχείρισης προσώπων ασχέτως φυλετικής ή εθνοτικής τους καταγωγής .