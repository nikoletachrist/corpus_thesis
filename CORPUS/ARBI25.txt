Συνοψίζοντας την προσφορά τους η έγκριτη εφημερίδα Το Βήμα έγραψε : . « ..
Για τρεις δεκαετίες θήτευσαν σε όλα τα είδη θεάματος .
Αφού διαμόρφωσαν τη σύγχρονη γλώσσα του ελληνικού « σιτκομ » με τις « Τρεις Χάριτες » , έβαλαν ξανά το ελληνικό έργο στα κεντρικά Αθηναϊκά θέατρα με την κωμωδία τους « Μπαμπάδες με Ρούμι » , το ελληνικό φιλμ στις επιλογές του μεγάλου κοινού με το « Safe Sex » και το ελληνικό μιούζικαλ στο Εθνικό μας Θέατρο με το έργο « Βίρα τις άγκυρες » .
Συνολικά έχουν γράψει και σκηνοθετήσει 28 πρωτότυπα θεατρικά έργα , έχουν διασκευάσει 12 άλλων συγγραφέων και στο σινεμά έκαναν 4 ταινίες . Ένα ρεπερτόριο όχι μόνο εντυπωσιακά μεγάλο και πολυσχιδές αλλά και έντονα επιδραστικό .... » .
O Θανάσης Παπαθανασίου γεννήθηκε το 1959 στην Ορεστιάδα .
Σπούδασε Πολιτικές Επιστήμες στο Πάντειο Πανεπιστήμιο ( χωρίς όμως να αποφοιτήσει ) και στη Σχολή Κινηματογράφου και Τηλεόρασης του Λυκούργου Σταυράκου .
Πριν ασχοληθεί με τη συγγραφή ήθελε να γίνει αθλητικογράφος .
Δουλειές πριν την συνεργασία τους : Ο Μιχάλης Ρέππας γεννήθηκε και αυτός το 1959 , στις 20 Μαΐου στο Λουτράκι Κορινθίας .
Σπούδασε στο Τμήμα Μαθηματικών του Πανεπιστημίου Αθηνών , και στην Δραματική Σχολή του Εθνικού Θεάτρου ενώ φοίτησε για μικρό χρονικό διάστημα και στη Σχολή Σταυράκου .
Ο Μιχάλης Ρέππας εμφανίζεται συχνά και ως ηθοποιός - κυρίως σε δικά τους έργα , ενώ έχει συγγράψει και κυκλοφορήσει ένα δοκίμιο για την αισθητική απόλαυση με τον τίτλο « Τα πορτοκάλια του Σεζάν » .Επίσης , έχει σκηνοθετήσει την παράσταση της Σοφίας Μουτίδου « Η Life , το Style και οι εφτά νάνοι » το 2011 .
Ο Μιχάλης Ρέππας ως ηθοποιός ( δεν αναφέρονται οι εμφανίσεις στα δικά του έργα , ούτε αυτές ως guest ) : Με εφαλτήριο την γνωριμία τους με την Άννα Βαγενά , και ύστερα από προτροπή της , οι δυο συγγραφείς γνωρίζονται και ενώνουν τις δυνάμεις τους προκειμένου να γράψουν κείμενα για την τηλεοπτική εκπομπή της Βαγενά , « Το κανάλι της Βαγγελίτσας » , που θα προβαλλόταν τον χειμώνα του 1987 από την ΕΤ1 .
Μέχρι τότε το υποψήφιο συγγραφικό δίδυμο ασχολούνταν ερασιτεχνικά με την συγγραφή κειμένων , ο μεν Θανάσης Παπαθανασίου γράφοντας νούμερα για επιθεωρήσεις , ο δε Μιχάλης Ρέππας γράφοντας και παίζοντας στον θίασο « Τα παιδιά του Εθνικού » που είχε δημιουργηθεί το 1985 από τους άρτι αποφοιτήσαντες ηθοποιούς του Εθνικού θεάτρου .
Η συνεργασία με την Άννα Βαγενά , που τότε γνώριζε μεγάλη επιτυχία , χάρη στο « τύπο » της « Βαγγελίτσας » που είχε δημιουργήσει θα συνεχιστεί και τα επόμενα χρόνια όταν μαζί πλέον , θα γράψουν για εκείνη σενάρια βιντεοταινιών και επιθεωρησιακά νούμερα .
Οι δυο συγγραφείς σε κοινή τους συνέντευξη λένε : « Έκτοτε είμαστε πάντα μαζί .
Τότε όμως δεν είχαμε ιδέα για το τι ζούσαμε .
Πως ζούσαμε δηλαδή μια στιγμή ιστορική για τη ζωή μας .
Πως γράφαμε τη δική μας ιστορία .
Αναδρομικά , το καταλάβαμε .
Ούτε καν στις “ Χάριτες ” δεν το αντιλαμβανόμασταν » . Όσο για τον τρόπο συνεργασίες έχουν υποστηρίξει κατά καιρούς σε διάφορες συνεντεύξεις τους ότι το μυστικό της πολύχρονης συνεργασίας τους είναι ότι κανένας δεν προσπαθεί να επιβληθεί στον άλλο .
Τα έργα τους είναι αποτέλεσμα της απόλυτης κοινής συνεργασίας , και φέρουν την έγκριση και των δυο συγγραφέων ακόμα και σε κάθε λέξη ακόμα και σε κάθε σημείο στίξης . « ...
Δεν υπάρχει έργο που είναι « Πιο Μιχάλης » ή « Πιο Θανάσης » .
Στα κέρδη , στα χρήματα , είμαστε 50-50 αλλά στα έργα είμαστε 100 % .
Το κάθε έργο είναι 100 % και του Μιχάλη και του Θανάση .
Τα λεφτά χωρίζουμε στη μέση όχι αυτά που συνυπογράφουμε και παρουσιάζουμε » .
Το πρώτο θεατρικό τους έργο θα το γράψουν το 1989 , και θα είναι η κωμωδία « Ροζ Μολότωφ » , που μάλιστα θα ανέβει στην σκηνή του ΔΗΠΕΘΕ Λάρισας ( μετονομασία του « Θεσσαλικού θεάτρου » ) , το 1991 , σε σκηνοθεσία Κώστα Τσιάνου .
Συμμετέχουν στη συγγραφή κειμένων στις επιτυχημένες επιθεωρήσεις « Μας πήρε το ποτάμι » ( 1990 - 1991 ) , « Βουλή Καλλιγραφία » ( καλοκαίρι 1991 ) « Τρελλάθηκε τ ' αφεντικό και μας πουλάει τσάμπα » , ( 1991 - 1992 ) , όπου θα αποσπάσουν πολλά κολακευτικά σχόλια από τους κριτικούς θεάτρου .
Τα νούμερά τους , παραδείγματος χάριν , « Ως εκ Περισσού » και « MEGA είσαι , Κύριε » στην επιθεώρηση « Μας πήρε το ποτάμι » , χαρακτηρίζονται από τους κριτικούς από τα καλύτερα της παράστασης .
Η αναγνώριση από το πλατύ κοινό έρχεται σύντομα μέσω της ιδιωτικής τηλεόρασης και συγκεκριμένα του τηλεοπτικού καναλιού MEGA , με τα σήριαλ « Οι Τρεις Χάριτες » και « Το δις εξαμαρτείν » . « Οι Τρεις Χάριτες » , το σενάριο των οποίων είχαν ήδη απορρίψει η ΕΤ1 και ο ΑΝΤ1 , θα προβληθούν σχεδόν αμέσως μετά την έναρξη εκπομπής του καναλιού , που έγινε τον Φεβρουάριο του 1990 και θα κάνουν σχεδόν αμέσως ρεκόρ τηλεθέασης . « Οι τρεις Χάριτες » θα διαρκέσουν περίπου 3 χρόνια και ο μέσος όρος τηλεθέασης όλα αυτά τα χρόνια ήταν 56.6 % .
Το αμέσως επόμενο ( 1993 ) σήριαλ το « Δις εξαμαρτείν » , με ένα θέμα εν πολλοίς ταμπού για την κοινωνία τότε- η παράλληλη ερωτική σχέση μιας γυναίκας με δυο άντρες- εκτός που συχνά θα ξεσηκώσει φωνές διαμαρτυρίες ταυτόχρονα όμως θα γνωρίσει και αυτή μεγάλη τηλεθέαση , η οποία και θα κατατάξει την σειρά ανάμεσα στις κορυφαίες κωμικές τηλεοπτικές σειρές .
Το 1995 ξεκινούν την θεατρική τους πορεία στα έργα πρόζας , με την μετάφραση , διασκευή και απόδοση στα ελληνικά , της γαλλικής κωμωδίας `` Le pere Noel est un ordure '' , ( 1979 ) ή « Ο Άϊ Βασίλης είναι σκέτη λέρα » , που έγινε αμέσως εμπορική επιτυχία και παίχτηκε επί δυο συνεχόμενες σεζόν .
Σύμφωνα με τους κριτικούς οι δυο συγγραφείς μεταφύτευσαν επιτυχημένα την κωμωδία στην ελληνική πραγματικότητα , διανθίζοντάς την μάλιστα με επιθεωρησιακά στοιχεία που ανέδειξαν ιδιαίτερα το καυστικό χιούμορ αυτής της μαύρης κωμωδίας .
Το 1996 θα ανεβάσουν την επιτυχημένη καλλιτεχνικά και εμπορικά κωμωδία τους , « Μπαμπάδες με Ρούμι » , σε σκηνοθεσία του Σταμάτη Φασουλή . Άλλη μια μεγάλη επιτυχία τους περιμένει αφού κοινό και κριτική ενθουσιάζονται από την αρτιότητα του έργου .
Η Ροζίτα Σώκου μάλιστα θα τους ονομάσει `` αριστείς της μοντέρνας κωμωδίας '' .
Η επιτυχία τους ακολουθεί και στο επόμενο έργο τους .
Η διασκευή της φαρσοκωμωδίας του Έρικ Άιντλ ( Eric Idle ) , ( μέλος των Μόντυ Πάιθονς ) « Pass the Butler » της οποίας ο τίτλος μεταγράφηκε στα ελληνικά , ως « Βγάλ ' τον υπουργό από την πρίζα » , που ανέβηκε στο καινούριο τότε θέατρο « Πειραιώς 131 » - το θεάτρο αυτό θα γίνει τα επόμενα χρόνια - το καλλιτεχνικό σπίτι των δυο δημιουργών - '' έσπασε ταμεία '' .
Η έξυπνη διασκευή , η σωστή μεταφορά της αδυσώπητης πολιτικής βρετανικής σάτιρας , και η εμπνευσμένη σκηνοθεσία τους , ενθουσίασαν κοινό και κριτική .
Ο Ρέππας μάλιστα , έδωσε στο ρόλο του μπάτλερ μια αξιοσημείωτα καλή ερμηνεία .
Το 1999 είναι η στιγμή για την κατάκτηση και του ελληνικού κινηματογράφου : η πρώτη τους κινηματογραφική ταινία , το Safe Sex που προβλήθηκε τον Οκτώβριο του 1999 θα γίνει η μεγαλύτερη επιτυχία της χρονιάς στο κόσμο του θεάματος .
Η ταινία , που δέχτηκε δριμεία κριτική από τους κριτικούς κινηματογράφους , αγαπήθηκε από το κοινό όσο καμμιά άλλη .
Οι συγγραφείς εμβρόντητοι από τις τόσο διαφορετικές αντιδράσεις θα δηλώσουν : « .. με το « Safe sex » ήθελαν να μας κρεμάσουν στο Σύνταγμα .
Τι φταίμε εμείς ; Μια ταινία κάναμε , φταίμε εμείς αν έκανε τόσο πολλά εισιτήρια ; » Το 2001 κάνουν ακόμα μια μεγάλη κινηματογραφική επιτυχία « Το κλάμα βγήκε από τον Παράδεισο » .
Η ταινία ( παρωδία του παλιού ελληνικού κινηματογράφου ) αποτίει φόρο τιμής σε αυτόν και γίνεται και αυτή μεγάλη εμπορική επιτυχία . ( 500.000 ) εισιτήρια .
Η τρίτη ταινία τους όμως , το « Οξυγόνο » , δεν θα έχει την ίδια επιτυχία .
Το δραματικό θέμα της ταινίας , από ηθοποιούς της τηλεόρασης ταυτισμένους στην συνείδηση των θεατών με την κωμωδία δεν έφερε θεατές στις κινηματογραφικές προβολές παρόλο που οι κριτικοί γενικά αναγνώρισαν ότι πρόκειται για μια ολοκληρωμένη δουλειά , , η οποία εξάλλου τιμήθηκε και με το βραβείο Βραβείο FIPRESCI .
Το θεατρικό τους έργο « Ο Έβρος απέναντι » είναι τομή στην δραματουργία τους .
Για πρώτη φορά γράφουν ένα δραματικό θεατρικό έργο το οποίο έχει και καλλιτεχνικές αξιώσεις .
Επηρεασμένοι από την μικροαστική θεατρική ηθογραφία της γενιάς του 1970 , ( Μουρσελάς , Διαλεγμένος , κ.α . ) , οι δυο συγγραφείς ανανεώνουν το είδος , εκφράζοντας τις αλλαγές προς το χειρότερο που έχουν γίνει στην ελληνική κοινωνία , με μια ζωντανή και ρεαλιστική περιγραφή τεσσάρων φουκαράδων που προσπαθούν `` να επιπλεύσουν '' ο ένας εις βάρος του άλλων .
Ανάμεσα στα άλλο το έργο ξεχώρισε και για την σκηνοθετική αρτιότητα του Νίκου Μαστοράκη , και τις καθηλωτικές ερμηνείες των πρωταγωνιστών Ο Ιεροκλής Μιχαηλίδης , ένας από τους ηθοποιούς , αναφέρει για το έργο « ότι πρόκειται για έναν διαρκή κλαυσίγελο μια κωμική τραγωδία που με την πρώτη ματιά φαίνεται να σχολιάζει τον ρατσισμό της ελληνικής , πολυεθνικής πια κοινωνίας ενώ ταυτόχρονα φωτίζει την σκοτεινή μας πλευρά και ανιχνεύει το αδιέξοδο ... » Το 2008 είναι η σειρά για μια ακόμα μεγάλη επιτυχία .
Την κωμωδία τους « Συμπέθεροι από τα Τίρανα » βρήκε τεράστια ανταπόκριση στο κοινό και παιζόταν επί 4 συνεχόμενες θεατρικές σεζόν .
Η θεματική του έργου , η προσπάθεια των μεταναστών να ενταχτούν στην ελληνική κοινωνία μέσω μικτών γάμων ανατρέπει και περιγελά τα ξενοφοβικά και ρατσιστικά πρότυπα των σύγχρονων Ελλήνων με τέτοιο εμπνευσμένο και καλά οργανωμένο τρόπο ώστε ο περίφημος κριτικός θεάτρου Κώστας Γεωργουσόπουλος τους κατέταξε στην χορεία των μεγάλων της ελληνικής φαρσοκωμωδίας , δίπλα στους Σακελλάριο - Γιαννακόπουλο , Τσιφόρο - Βασιλειάδη , και Πρετεντέρη - Γιαλαμά .
Το επόμενο θεατρικό τους έργο , είναι το σύγχρονο κοινωνικό δράμα « Αττική οδός » , στο οποίο οι δημιουργοί του , ανατέμνουν την σύγχρονη αστική και κυρίως μεγαλοαστική κοινωνία .
Στο επίκεντρο του έργου μπαίνει η συγκατοίκηση μια κυρίας από τη μεγαλοαστική τάξη μαζί με την μικροαστή οικιακή βοηθό της και το περιβάλλον στο οποίο ζούνε , το οποίο φαίνεται να απασχολείται μόνο με το χρήμα , τον νεοπλουτισμό και την επίδειξη .
Το έργο αν και δεν προσφέρει το γέλιο που το κοινό έχει συνηθίσει έγινε ωστόσο εμπορική επιτυχία , και παίχτηκε 3 συνεχόμενες σεζόν και πολύ περισσότερο τιμήθηκε με το « Βραβείο Κοινού » στην κατηγορία « Καλύτερο νεοελληνικό έργο » του περιοδικού « Αθηνοράματος » , μια βράβευση αν όχι ακαδημαϊκού κύρους , που όμως καταδεικνύει με τον καλύτερο τρόπο την απήχηση που έχουν οι συγγραφείς στο κοινό που ενδιαφέρεται ουσιαστικά για το καλό θέατρο .
Το 2016 θα επιχειρήσουν ξανά , το ανέβασμα ενός δραματικού έργου .
Στο κοινωνικό τους δράμα , « Δεύτερη Φωνή » , μπαίνει στο στόχαστρο η ελληνική οικογένεια , μέσα από ένα ζευγάρι που είδε στο πέρασμα των χρόνων να διαλύονται όλα τα όνειρα , οι αξίες και οι φιλοδοξίες που καλλιεργήθηκαν κατά την Μεταπολίτευση , τα οποία ξεπουλήθηκαν για μια επιφανειακή κοινωνική και οικονομική άνοδο .
Οι Ρέππας- Παπαθανασίου εμπιστεύτηκαν την σκηνοθεσία του έργου στο Κωνσταντίνο Μαρκουλάκη , ο οποίος , σύμφωνα με τους κριτικούς τους δικαίωσε , στήνοντας μια παράσταση « ... με ρυθμό , σφιχτοδεμένη , σωστά τονισμένη , δουλεμένη εξαντλητικά στις λεπτομέρειες και στα ψυχολογικά προφίλ των ηρώων .
Με την συγγραφή και σκηνοθεσία αστυνομικού θεατρικού έργου οι δυο συγγραφείς καταπιάνονται δυο φορές μέχρι τώρα στην καριέρα τους .
Την πρώτη , το 2014 όταν μεταφράζουν διασκευάζουν και σκηνοθετούν για τον θίασο της Κάτιας Δανδουλάκη , το αστυνομικό έργο του Ρομπέρ Τομά με τον ελληνικό τίτλο « Μαντεψε ποιός θα πεθάνει » .
Το έργο ήταν ένα στοίχημα τόσο για τους δυο συγγραφείς όσο και για την πρωταγωνίστρια και θιασάρχισσα Κάτια Δανδουλάκη , που κερδήθηκε αφού η άψογη κατά γενική ομολογία παράσταση , παίχτηκε 3 συνεχόμενες χρονιές . Ύστερα από τρία χρόνια , το 2017 θα συγγράψουν και θα παρουσιάσουν το δικό τους αστυνομικό έργο , το « Το παιχνίδι του δολοφόνου » .
Το έργο που ακολουθεί την δομή των κλασσικών αστυνομικών έργων ( επτά πιθανοί δολοφόνοι , επτά ύποπτοι .
Αθώοι και ένοχοι , απαγγέλλουν τις κατηγορίες τους , ο ένας για τον άλλον και ένας αστυνόμος καλείται να ανακαλύψει τον δολοφόνο και να εξιχνιάσει το μυστήριο του εγκλήματος . ) ήταν άρτιο από όλες τις απόψεις , σύμφωνα με την κριτική : « Η παράσταση τα έχει όλα .
Κλίμα φόβου , μυστήριο , αγωνία , σασπένς , απαγορευμένο έρωτα και φυσικά μια μεγάλη ανατροπή στο τέλος .
Η γραφή του γνωστού συγγραφικού διδύμου πολύ καλοδουλεμένη .
Διαθέτει ρυθμό , σπιρτάδα και σεβασμό στο είδος των έργων μυστηρίου .
Η σκηνοθεσία αναδεικνύει τη noir ατμόσφαιρα του έργου , με τους ήρωες περικυκλωμένους και φοβισμένους σε ένα γαϊτανάκι έρωτα και θανάτου . Άδηλα λόγια , ανατροπές και ένα θανάσιμο αίνιγμα που καλείται να λύσει ο αστυνόμος Στεφανίδης. » Τη θεατρική σεζόν 1997 - 1998 θα συνεργαστούν πρώτη φορά με το Εθνικό θέατρο .
Ο τότες καλλιτεχνικός διευθυντής του Εθνικού θεάτρου , Νίκος Κούρκουλος , με αφορμή τη συμπλήρωση 100 χρόνων από την εμφάνιση του επιθεωρησιακού θεάτρου στην Ελλάδα , και με προσωπικό του ρίσκο , όπως αναφέρουν οι δυο συγγραφείς , τους ανέθεσε την συγγραφή μιας Επιθεώρησης , που θα ανέβαινε για πρώτη φορά στην σκηνή του μεγαλύτερου κρατικού θεάτρου της Ελλάδας . Ύστερα από συγγραφική δουλειά ενός έτους , προέκυψε η επιθεώρηση « Βίρα τις Άγκυρες » που ανέβηκε σε σκηνοθεσία Σταμάτη Φασουλή στο κρατικό Θέατρο Rex - Σκηνή « Μαρίκα Κοτοπούλη » .
Το έργο έγινε μεγάλη εμπορική και καλλιτεχνική επιτυχία και παιζόταν για δυο συνεχόμενες χρονιές .
Το 2003 ( και αφού έχουν δώσει στο κοινό την μεγάλη εμπορική τους επιτυχία « Τα μωρά τα φέρνει ο πελαργός » θα συνεργαστούν και πάλι με το Εθνικό θέατρο στην δημιουργία μιας κωμικής μουσικοθεατρικής παράστασης .
Το « Ποιά Ελένη ; » που αναπλάθει το γνωστό μύθο της Ωραίας Ελένης , δεν αντιμετωπίστηκε ευνοϊκά από την κριτική .
Μάλιστα , μερικοί έφτασαν να κατηγορήσουν το Εθνικό θέατρο για καιροσκοπισμό . « ...
Είναι κρίμα να βαλτώνουν εν δυνάμει αξιόλογες παραστάσεις και να καταλήγουν χυδαιοθεάματα , από το φόβο μήπως πατώσουν τα εισπρακτικά στοιχήματα της πρώτης σκηνής του έθνους ... » Το 2012 θα γράψουν και θα σκηνοθετήσουν τις « Πατρίδες » ένα ακόμα θεατρικό έργο - το τρίτο στην δραματουργία τους- , για το φλέγον ζήτημα της εποχής μας , την μετανάστευση .
Το έργο δομημένο με άξονα δυο μεταπολεμικά λογοτεχνικά κείμενα και διανθισμένο από τις αυθεντικές μαρτυρίες των 3 μεταναστών που παίζουν στην παράσταση , διαφέρει εντελώς από ότι είχανε γράψει μέχρι τότε .