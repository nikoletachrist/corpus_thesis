Σχεδιάστηκαν και κατασκευάστηκαν υπολογιστές με ταχύτερη μνήμη και καλύτερες μονάδες εισόδου και εξόδου δεδομένων .
Λόγω των αυξανόμενων απαιτήσεων για περισσότερη υπολογιστική κατασκευάστηκαν τόσο μικροσκοπικά τρανζίστορ που δύσκολα γινόταν ορατά δια γυμνού οφθαλμού , ενώ σταδιακά άρχισαν να τα ενσωματώνουν σε πλακέτες .
Οι πλακέτες , που κάθε μια επιτελούσε μια λειτουργία , κατασκευάζονταν αυτόνομα και έπειτα συναρμολογούνταν όλες μαζί .
Η επιμέρους ανάπτυξη τμημάτων , που με την συναρμολόγηση τους παραγόταν ένας υπολογιστής , διέκρινε και την ΚΜΕ ως ξεχωριστή οντότητα από το σύνολο του υπολογιστή .
Το ολοκληρωμένο κύκλωμα ( integrated circuit , IC ) , ή `` τσιπ '' ( chip ) όπως συχνά αναφέρεται , επιτελεί μια ολοκληρωμένη διαδικασία , με την έννοια ότι δέχεται δεδομένα και επιστρέφει αποτελέσματα .
Κατασκευάζεται πάνω σε ένα μικροσκοπικό κομμάτι πυριτίου , που ως ημιαγωγός , μπορεί να ενθυλακώσει την λειτουργία των τρανζίστορ , των αντιστάσεων και των αγωγών ώστε αυτά να μην κατασκευάζονται πλέον ξεχωριστά .
Πολλά τρανζίστορ κατασκευάζονται με ευκολία πάνω σε μια λεπτή επιφάνεια πυριτίου ενώ τα κυκλώματα δημιουργούνται με την μέθοδο της επιμετάλλωσης .
Αρχικά μόνο βασικά κυκλώματα , όπως οι πύλες NOR , κατασκευάζονταν σε ολοκληρωμένα κυκλώματα .
Οι επεξεργαστές που κατασκευάστηκαν με απλά ολοκληρωμένα κυκλώματα κατατάσσονται ως συσκευές με μικρή κλίμακα ολοκλήρωσης .
Μεταγενέστερα , τα κυκλώματα τυπώνονταν με πανομοιότυπο τρόπο σε μεγαλύτερες επιφάνειες και έπειτα κόβονταν σε ξεχωριστά τσιπς .
Κάθε τσιπ , είχε λογικές πύλες , κύτταρα μνήμης και σημεία εισόδου και εξόδου δεδομένων .
Μετά την κοπή τοποθετούνταν σε κάθε τσιπ ακροδέκτες ( pins ) ώστε να μπορεί να συνδέεται με άλλες συσκευές .
Πολλά τσιπ που διασυνδέονταν πάνω σε μια πλακέτα δημιουργούσαν μεγαλύτερα και πιο πολύπλοκα κυκλώματα .
Με αυτόν τον τρόπο κατασκευάστηκαν επεξεργαστές από κυκλώματα μεσαίας και μεγάλης κλίμακας ολοκλήρωσης .
Με την εξέλιξη της μικροηλεκτρονικής , αυξήθηκε και ο αριθμός των τρανζίστορ που τοποθετούνταν σε ένα ολοκληρωμένο κύκλωμα , μειώνοντας παράλληλα και τον συνολικό αριθμό των ολοκληρωμένων που απαιτούνταν για την κατασκευή ενός επεξεργαστή .
Χαρακτηριστικός αντιπρόσωπος της τρίτης γενιάς επεξεργαστών είναι οι υπολογιστές της αρχιτεκτονικής System/360 από την ΙΒΜ .
Η εταιρεία προσπάθησε να ξεπεράσει την ασυμβατότητα που υπήρχε μεταξύ των υπολογιστών , ακόμη και κοινού κατασκευαστή , ώστε να εκτελείται ένα πρόγραμμα , χωρίς τροποποιήσεις , και από άλλους υπολογιστές με διαφορετική ταχύτητα και επιδόσεις .
Για να το πετύχει αυτό , η IBM εισήγαγε την έννοια του μικροπρογράμματος ( microprogram ) .
Το σύνολο της αρχιτεκτονικής System/360 έγινε τόσο δημοφιλής που κυριάρχησε στα συστήματα μεγάλης υπολογιστικής ισχύς ( mainframes ) για πολλές δεκαετίες και συνεχίζει να εφαρμόζεται με παρόμοιο τρόπο στους σύγχρονους υπολογιστές .
Ο τρόπος κατασκευής των ΚΜΕ άλλαξε σημαντικά στην δεκαετία του 70 , όταν κατασκευάστηκαν οι πρώτοι επεξεργαστές από ένα μόνο ολοκληρωμένο κύκλωμα μεγάλης ολοκλήρωσης .
Επειδή μειώθηκε εκ νέου το μέγεθος , οι νέοι επεξεργαστές ονομάστηκαν μικροεπεξεργαστές , ενώ σήμερα ο όρος `` ΚΜΕ '' αναφέρεται αποκλειστικά σε αυτούς .
Το μικρότερο μέγεθος μείωσε επίσης και τον χρόνο μεταγωγής λόγω των φυσικών παραγόντων . Έτσι οι σύγχρονοι μικροεπεξεργαστές έχουν συχνότητα ρολογιού που κυμαίνεται από εκατοντάδες megahertz έως αρκετά gigahertz .
Παράλληλα , αυξήθηκε η πολυπλοκότητα και ο αριθμός των τρανζίστορ που αποτελούσαν ένα ολοκληρωμένο κύκλωμα .
Ο ρυθμός αύξησης των τρανζίστορ περιγράφεται από τον νόμο του Μουρ , που ισχύει μέχρι σήμερα και προβλέπει τον διπλασιασμό του αριθμού των τρανζίστορ , που ενσωματώνονται σε ένα ολοκληρωμένο κύκλωμα , κάθε 18 μήνες .
Αν και η πολυπλοκότητα , το μέγεθος , η κατασκευή , και η γενική μορφή των επεξεργαστών έχει αλλάξει ριζικά τα τελευταία εξήντα χρόνια , είναι αξιοσημείωτο ότι ο βασικός σχεδιασμός και η λειτουργία τους δεν έχει αλλάξει σε μεγάλο βαθμό .
Σήμερα σχεδόν όλες οι κοινές ΚΜΕ μπορούν να θεωρηθούν ως μηχανές φον Νόιμαν .
Καθώς ο νόμος του Μουρ εξακολουθεί να ισχύει , έχουν εκφραστεί ανησυχίες σχετικά με τα όρια της τεχνολογίας ολοκλήρωσης κυκλωμάτων με τρανζίστορ .
Οι μεγάλες σμικρύνσεις των ηλεκτρονικών πυλών έχουν ξεπεράσει προβλήματα που παλαιότερα προκαλούνταν από τα υλικά κατασκευής .
Νεότερες όμως ανησυχίες προκαλούν τους ερευνητές να διερευνήσουν νέες μεθόδους υλοποίησης υπολογισμών , όπως ο κβαντικός υπολογιστής , καθώς και να διευρύνουν την χρήση του παράλληλου υπολογισμού και άλλων μεθόδων που επεκτείνουν την χρησιμότητα της υπάρχουσας αρχιτεκτονικής φον Νόιμαν .
Οι περισσότεροι σύγχρονοι υπολογιστές ακολουθούν μια απλοποιημένη μορφή της αρχιτεκτονικής φον Νόιμαν .
Συνδυάζουν την Αριθμητική και Λογική μονάδα με την μονάδα ελέγχου δημιουργώντας την ΚΜΕ , και τις μονάδες εισόδου και εξόδου σε μια μονάδα εισόδου/εξόδου ( Ε/Ε ) .
Επομένως κάθε σύγχρονο υπολογιστικό σύστημα , αποτελείται από τρία μέρη , την ΚΜΕ , την μνήμη και την μονάδα Ε/Ε .
Η ΚΜΕ αποτελείται από τρία κύρια τμήματα .
Η διασύνδεση μεταξύ αυτών των μονάδων επιτυγχάνεται μέσω ενός κοινού διαύλου που ονομάζεται δίαυλος συστήματος .
Η βασική λειτουργία των περισσότερων επεξεργαστών , ανεξάρτητα από τη φυσική μορφή τους , είναι να εκτελούν ακολουθίες αποθηκευμένων εντολών .
Η εντολή , στην πραγματικότητα , είναι ένας αριθμός ή μια ακολουθία αριθμών που αντιστοιχεί σε μια ενέργεια .
Μια εντολή μπορεί να επεξεργαστεί δεδομένα ή να μεταβάλλει καταστάσεις στο εσωτερικό της ΚΜΕ .
Αν είναι εντολή επεξεργασίας μπορεί να μεταφέρει , να προσθέσει , ή να συγκρίνει δεδομένα , ενώ αν είναι εντολή μεταβολής μπορεί να τροποποιήσει τον απαριθμητή προγράμματος και τον καταχωρητή ενδείξεων .
Μεταβάλλοντας τον απαριθμητή προγράμματος μπορεί να αλλάξει η ροή εκτέλεσης του προγράμματος .
Τέτοιες εντολές είναι γνωστές ως `` άλματα '' ( jumps ) και είναι ο βασικός τρόπος υλοποίησης των βρόχων επιλογής και επανάληψης .
Ο καταχωρητής ενδείξεων περιέχει διακριτές καταστάσεις ελέγχου , όπως ο ενδείκτης υπερχείλισης .
Οι ενδείκτες επηρεάζουν τον τρόπο με τον οποίο συμπεριφέρεται ένα πρόγραμμα , δεδομένου ότι συχνά αποτελούν αναφορά στα αποτελέσματα διαφόρων εργασιών .
Κάθε εντολή περιλαμβάνει την λειτουργία που θα εκτελέσει , την πηγή των δεδομένων και την διεύθυνση της επόμενης εντολής . Όλες αυτές οι πληροφορίες κωδικοποιούνται σε ένα ή περισσότερα bytes ανάλογα με τον τύπο της εντολής .
Για να προκύψουν όσο το δυνατόν λιγότερα bytes δεχόμαστε ότι η επόμενη εντολή ακολουθεί αμέσως μετά την τρέχουσα εντολή . Έτσι συνήθως οι εντολές αποτελούνται από δύο τμήματα , το πρώτο τμήμα περιέχει τον κωδικό εντολής ( operation code ) και υποδηλώνει τη λειτουργία προς εκτέλεση , και το δεύτερο τμήμα περιέχει πληροφορίες που απαιτούνται για την εν λόγω εντολή , για παράδειγμα οι τελεστές για την λειτουργία της πρόσθεσης ή η διεύθυνση της επόμενης εντολής αν είναι εντολή διακλάδωσης .
Για κάθε εντολή υπάρχει διαφορετική κωδικοποίηση .
Ακόμη και στην ίδια εντολή , ανάλογα με τον τύπο τελεστών που χρησιμοποιεί , δηλαδή αν είναι καταχωρητές , θέσεις μνήμης ή απευθείας δεδομένα , υπάρχει διαφορετική κωδικοποίηση .
Στην πραγματικότητα όλες οι εντολές είναι δυαδικοί αριθμοί που έχουν αντιστοιχηθεί σε μια λειτουργία .
Για να γίνονται πιο κατανοητές οι εντολές συνήθως αναπαρίστανται είτε σε δεκαεξαδική μορφή είτε σε συμβολική γλώσσα .
Για παράδειγμα η εντολή ADD C δηλώνει ότι θα προστεθεί το περιεχόμενο του καταχωρητή C με το περιεχόμενο του συσσωρευτή και το αποτέλεσμα θα αποθηκευτεί στον συσσωρευτή .
Η αντίστοιχη δεκαεξαδική αναπαράσταση της εντολής αυτής είναι 81h , σε αρχιτεκτονικές x86 .
Κύκλος εντολής είναι το διάστημα που απαιτείται για την ολοκλήρωση μιας εντολής και την έναρξη της επόμενης .
Υπάρχουν τέσσερα στάδια για την ολοκλήρωση ενός κύκλου : η ανάκληση ( fetch ) , η αποκωδικοποίηση ( decode ) , η εκτέλεση ( execute ) και αποθήκευση του αποτελέσματος ( store/writeback ) .
Κατά την ανάκληση , ανακτάται η εντολή από την θέση μνήμης που είναι αποθηκευμένη .
Η θέση της εντολής στην μνήμη περιέχεται στον απαριθμητή προγράμματος . Όταν η εντολή μεταφερθεί από την μνήμη στον επεξεργαστή αποθηκεύεται στον καταχωρητή εντολών . Έπειτα αυξάνεται η τιμή του απαριθμητή προγράμματος , όσο είναι και το μήκος της εντολής σε μονάδες μνήμης , ώστε να υποδεικνύει την θέση της επόμενης εντολής ή την διεύθυνση των τελεστών σε περίπτωση που η τρέχουσα εντολή έχει τελεστές .
Συχνά η εντολή προς ανάκληση καθυστερεί να μεταφερθεί από την μνήμη στον επεξεργαστή , λόγω ασύγχρονης λειτουργίας των δύο συσκευών , προκαλώντας παύση στην λειτουργία της ΚΜΕ .
Για την αντιμετώπιση αυτού του προβλήματος , στους σύγχρονους επεξεργαστές γίνεται χρήση ενδιάμεσης μνήμης προσωρινής αποθήκευσης ( cache ) αλλά και τεχνικές σωλήνωσης ( pipelining ) .
Στο στάδιο της αποκωδικοποίησης , η εντολή διασπάται και ερμηνεύεται από τον επεξεργαστή .
Ανάλογα με τον κωδικό εντολής , κατά την αποκωδικοποίηση , ανακαλούνται και τυχόν τελεστές .
Η τιμή των τελεστών ανακαλείται είτε άμεσα ως σταθερά , είτε έμμεσα ως μια διεύθυνση στην οποία βρίσκεται αποθηκευμένη η τιμή , σε κάποιο καταχωρητή ή μνήμη , όπως ορίζει το εκάστοτε πρότυπο διευθυνσιοδότησης .
Σε παλιότερα σχέδια επεξεργαστών , η αποκωδικοποίηση της εντολής ήταν μια αμετάβλητη διαδικασία που πραγματοποιούσε το υλικό .
Ωστόσο , σε πιο περίπλοκες αρχιτεκτονικές επεξεργαστών , για την ερμηνεία των εντολών χρησιμοποιείται ένα μικροπρόγραμμα .
Το μικροπρόγραμμα συνήθως είναι επαναπρογραμματιζόμενο ώστε να μπορεί να μεταβληθεί , ακόμη και μετά την κατασκευή της ΚΜΕ , αποκωδικοποιεί τις εντολές .
Μετά την ανάκληση και την αποκωδικοποίηση , ακολουθεί η εκτέλεση της εντολής .
Σε αυτό το στάδιο , διάφορες μονάδες του επεξεργαστή συνδέονται ώστε να γίνει εφικτή η εκτέλεση της επιθυμητής λειτουργίας .
Αν , για παράδειγμα , ζητήθηκε μια λειτουργία πρόσθεσης , η αριθμητική μονάδα ( AU ) θα συνδεθεί με ένα σύνολο εισόδων και εξόδων .
Οι είσοδοι θα παρέχουν τους αριθμούς που πρέπει να προστεθούν και οι έξοδοι θα περιέχουν το άθροισμα .
Εάν η πρόσθεση έχει ως αποτέλεσμα έναν υπερβολικά μεγάλο αριθμό για να χειριστεί η ΚΜΕ τότε θα ενεργοποιηθεί ο ενδείκτης αριθμητικής υπερχείλισης .
Η αριθμητική λογική μονάδα ( ALU ) στο σύνολό της περιέχει κυκλώματα για την εκτέλεση απλών αριθμητικών και λογικών πράξεων , όπως η πρόσθεση και η σύγκριση αριθμών .
Στο τελικό στάδιο , την αποθήκευση , η ΚΜΕ στέλνει τα δεδομένα προς αποθήκευση στην μνήμη .
Τα αποτελέσματα αρχικά αποθηκεύονται προσωρινά σε κάποιο καταχωρητή για ταχύτερη προσπέλαση από επόμενες εντολές και έπειτα αποθηκεύονται στην κύρια μνήμη του συστήματος .
Εντολές που κάνουν άλματα αλλά και εντολές που μεταβάλλουν τον καταχωρητή ενδείξεων στην ουσία δεν παράγουν κάποιο αποτέλεσμα προς αποθήκευση .
Μετά την αποθήκευση των αποτελεσμάτων που προέκυψαν , ο κύκλος εντολής ολοκληρώνεται και επαναλαμβάνεται με την επόμενη εντολή , αφού αυξήθηκε ο απαριθμητής προγράμματος .
Σε επεξεργαστές με πιο περίπλοκη αρχιτεκτονική , περισσότερες εντολές μπορεί να ανακαλούνται , να αποκωδικοποιούνται και να εκτελούνται ταυτόχρονα .
Η ΚΜΕ είναι το βασικό τμήμα ενός υπολογιστικού συστήματος και γι ' αυτό ο σχεδιασμός και η λειτουργία της επηρεάζει το σύστημα στο σύνολό του . Ένα από τα σημαντικότερα ζητήματα που αφορούν τα υπολογιστικά συστήματα είναι ο τρόπος με τον οποίο αναπαρίστανται τα δεδομένα .
Οι πρώτοι ψηφιακοί υπολογιστές χρησιμοποιούσαν το δεκαδικό σύστημα για την αναπαράσταση αριθμών , ενώ μερικοί άλλοι υπολογιστές χρησιμοποιούσαν το τριαδικό σύστημα .
Σχεδόν όλοι οι σύγχρονοι επεξεργαστές χρησιμοποιούν το δυαδικό σύστημα , όπου τα δύο ψηφία , το μηδέν ( 0 ) και το ένα ( 1 ) , αντιστοιχούν σε δύο αντίθετες φυσικές καταστάσεις , όπως η `` υψηλή '' και η `` χαμηλή '' τάση .
Επομένως οι υπολογιστές αντιλαμβάνονται μόνο τα δύο αυτά ψηφία και έτσι πρέπει να χρησιμοποιείται κάποιος κώδικας που να αποδίδει σημασία σε αυτά τα bit .
Η κωδικοποίηση και η αποκωδικοποίηση των δυαδικών ψηφίων ώστε να παριστάνουν έναν αριθμό ή έναν χαρακτήρα , κατανοητό από τους χρήστες , συμβαίνει στην μονάδα Εισόδου/Εξόδου .
Σε ορισμένες περιπτώσεις , για να μειωθεί το μήκος , τα byte και οι λέξεις αναπαριστώνται συμβολικά με δεκαεξαδική μορφοποίηση .
Η ΚΜΕ και κατ ' επέκταση οι υπολογιστές χειρίζονται συγκεκριμένες ομάδες δυαδικών ψηφίων .
Οι ομάδες μπορεί να έχουν ένα bit , τέσσερα bit που ονομάζεται nibble , οκτώ bit που ονομάζεται byte και 16 bit που ονομάζεται word ( λέξη ) .
Το byte είναι η πιο κοινή ομάδα από δυαδικά ψηφία που χρησιμοποιείται στους υπολογιστές .
Με ένα byte μπορούν να αναπαρασταθούν 28 διαφορετικές τιμές , αφού έχει 8 bit .
Η αρίθμηση των bit σε ένα byte αρχίζει από το μηδέν έως το εφτά ενώ βασικό πεδίο εφαρμογής των byte είναι για την κωδικοποίηση χαρακτήρων .
Τα bit μιας λέξης ( word ) αριθμούνται από το μηδέν έως το 15 και μπορούν να αναπαραστήσουν 216 , ή 65.536 , διαφορετικές τιμές .
Κάθε bit ή byte παριστάνει αυτό που εμείς καθορίζουμε να παρασταθεί .
Για παράδειγμα ένα bit μπορεί να χρησιμοποιηθεί ως αριθμός ενώ το διπλανό του ως λογική τιμή .
Με τον ίδιο τρόπο ένα byte μπορεί να χρησιμοποιηθεί ως αριθμός αλλά και ως χαρακτήρας , αναλόγως την κωδικοποίηση που επιλέξουμε για την ανάγνωσή του .
Τα δεδομένα στην ΚΜΕ , στην μνήμη και στον δίαυλο του συστήματος υπάρχουν υπό την ίδια δυαδική μορφή .
Οι δίαυλοι είναι αγωγοί που ομαδοποιούνται σύμφωνα με την λειτουργία τους .
Αν για παράδειγμα ένας δίαυλος είναι 32-bit σημαίνει ότι έχει 32 ξεχωριστούς αγωγούς , καθένας από τους οποίους μεταφέρει ένα bit δεδομένου .
Υπό αυτήν την έννοια , ο δίαυλος συστήματος αποτελείται από ένα σύνολο ξεχωριστών διαύλων , ταξινομημένους σύμφωνα με την λειτουργία τους .
Οι δίαυλοι αυτοί είναι ο δίαυλος διευθύνσεων , ο δίαυλος δεδομένων και ο δίαυλος ελέγχου .
Ο δίαυλος δεδομένων μεταφέρει δεδομένα μεταξύ των μονάδων του υπολογιστικού συστήματος .
Το μέγεθός του καθορίζει πόσα bit μπορεί να μεταφέρει ταυτόχρονα αλλά και το εύρος των αριθμών που μπορεί να χειριστεί ο επεξεργαστής .
Ο επεξεργαστής Intel 8088 , με δίαυλο δεδομένων των 8 bit , κατηγοριοποιείται ως οκτάμπιτος επεξεργαστής και μπορεί να χειριστεί 28 = 256 αριθμούς .
Στην περίπτωση εγγραφής δεδομένων στη μνήμη , ο δίαυλος διευθύνσεων περιέχει την διεύθυνση της θέσης μνήμης στην οποία θα αποθηκευτούν τα δεδομένα .
Το μέγεθος του διαύλου διευθύνσεων καθορίζει και το μέγεθος της μνήμης που μπορεί να διευθυνσιοδοτήσει ο επεξεργαστής , δηλαδή την μνήμη που μπορεί να αντιληφθεί και να χρησιμοποιήσει .
Για παράδειγμα στον 8088 , που ο δίαυλος διευθύνσεων ήταν 20 bits , ο επεξεργαστής μπορούσε να προσπελάσει μέχρι 220 = 1.048.576 θέσεις μνήμης ( 1ΜΒ ) .
Ο δίαυλος ελέγχου αποτελείται από αγωγούς με ξεχωριστή λειτουργία ο καθένας , οι οποίοι ελέγχουν τον τρόπο που επικοινωνεί ο επεξεργαστής με τα υπόλοιπα υποσυστήματα .
Για παράδειγμα , όταν ο επεξεργαστής επικοινωνεί με την μνήμη ο δίαυλος ελέγχου προσδιορίζει την κατεύθυνση των δεδομένων με τα σήματα read ή write .
Οι περισσότερες κεντρικές μονάδες επεξεργασίας είναι σύγχρονες συσκευές .