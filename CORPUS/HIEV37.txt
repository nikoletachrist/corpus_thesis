Αργότερα , ο Σωκράτης ο Σχολαστικός έγραψε « πάνω από 300 » , επίσης ο Ευάγριος , ενώ ο Ιλάριος του Πουατιέ , ο Ιερώνυμος ο Διονύσιος ο Μικρός , και ο Τυράννιος Ρουφίνος τους αριθμούν 318 .
Οι επισκοπικοί κατάλογοι που διασώζονται σήμερα δεν μπορούν να κριθούν απολύτως αξιόπιστοι είτε γιατί έχουν δεχθεί εκ των υστέρων παρεμβάσεις , είτε γιατί υπολείπονται αρκετά με βάση την δεδομένη πραγματικότητα , αφού αποτελούσαν μετάφραση άλλων .
Τα συμπεράσματα τις συνόδου βεβαίως υπογράφηκαν από περισσότερους από 318 , ενώ ο αριθμός αυτός επικράτησε για συμβολικούς λόγους .
Οι επίσκοποι που ήταν παρόντες στη σύνοδο συνοδεύονταν από κατώτερους κληρικούς των οποίων ο συνολικός αριθμός ανερχόταν στο τριπλάσιο ή τετραπλάσιο των επισκόπων .
Η συντριπτική πλειοψηφία των συμμετεχόντων ήταν από την ελληνόφωνη Ανατολή και την Μικρά Ασία .
Η Δύση δεν ενδιαφέρθηκε .
Ο επίσκοπος Ρώμης Σίλβεστρος δικαιολογήθηκε ότι ήταν άρρωστος και έστειλε ως αντιπροσώπους δύο διακόνους του .
Συμμετείχε μόνον ένας επίσκοπος από την Ιταλία , ένας από την Γαλατία και ένας από το Ιλλυρικό .
Παραβρέθηκαν επίσης και πέντε επίσκοποι από επαρχίες πέραν των ανατολικών συνόρων της Αυτοκρατορίας .
Το πρώτο ζήτημα προς συζήτηση ήταν η θεολογική αντιλογία .
Ο Όσιος και ο Κωνσταντίνος έδωσαν τη δυνατότητα σε όλους να εκφέρουν τις απόψεις τους .
Ο Ευσέβιος Νικομήδειας διάβασε μια δήλωση-ομολογία η οποία περιείχε αρειανές θέσεις .
Αυτή η ενέργεια προκάλεσε τις αντιδράσεις και την αποδοκιμασία της πλειονότητας στην αίθουσα .
Ο Ευστάθιος Αντιοχείας ανταπάντησε με απαγγελία ενός αντιαρειανού πολεμικού κειμένου , το οποίο και σχίστηκε στη συνέχεια .
Ακολούθησαν πολλοί ομιλητές , οι οποίοι με τη χρήση Βιβλικών κειμένων προσπαθούσαν να καταδικάσουν τις προτάσεις του Άρειου .
Ο Κωνσταντίνος επενέβαινε συχνά και ενθάρρυνε την εκφραστική κοσμιότητα και ομοθυμία προς τους επισκοπικούς ηγέτες .
Κάποια στιγμή , δόθηκε η ευκαιρία στον Ευσέβιο Καισαρείας να εκφράσει δημόσια την πίστη του και να αποκαθάρει το όνομά του .
Με ηρεμία παρέθεσε το βαπτιστήριο σύμβολο πίστης της εκκλησίας της Καισάρειας , το οποίο ανέφερε ότι ο Ιησούς Χριστός ήταν « ο Λόγος του Θεού » , « ο μονογενής Γιος » , « γεννημένος από τον Θεό πριν από όλους τους αιώνες » και Εκείνος « μέσω του οποίου έγιναν όλα τα πράγματα » .
Οι θέσεις που εξέφραζε το σύμβολο ήταν ορθόδοξες και ο αυτοκράτορας αντιλήφθηκε ότι αυτό θα μπορούσε να αποτελέσει βάση για έναν από κοινού συμβιβασμό .
Ο Κωνσταντίνος έκανε δεκτό αυτό το σύμβολο πίστης και απομάκρυνε έτσι από τον Ευσέβιο τη μομφή του αιρετικού .
Εντούτοις , ο Κωνσταντίνος πρότεινε στη συνέχεια ότι με την προσθήκη της λέξης ομοούσιος ( Λατ . consubstantialis ) θα αποσαφηνιζόταν πληρέστερα η ενότητα και η ισότητα του Ιησού Χριστού και Υιού με τον Θεό και Πατέρα στον ορισμό της πίστης αναφορικά με τη χριστιανική Θεότητα .
Ο Κωνσταντίνος ήταν πιθανώς εξοικειωμένος με την ιδέα της « μίας υπόστασης » ή της « ίδιας ουσίας » από την ανάγνωση των έργων του Βορειοαφρικανού χριστιανού φιλοσόφου Λακτάντιου και της παγανιστικής φιλοσοφίας , και από τις συζητήσεις του με τον Όσιο και άλλους ορθόδοξους θεολόγους .
Ο Κωνσταντίνος αντιλήφθηκε ότι αυτός ο όρος θα μπορούσε να αποτελεί λύση στην ενδοεκκλησιαστική θεολογική διαμάχη .
Αν θα έπειθε τον αναγνωρισμένο εκκλησιαστικό ιστορικό και Βιβλικό σχολιαστή Ευσέβιο από την Καισάρεια να αποδεχτεί αυτή τη λέξη , πίστευε ότι κατείχε τη φόρμουλα που θα μπορούσε να ενώσει την πλειονότητα των επισκοπικών ηγετών σε κοινή συναίνεση και να απομονώσει ως αίρεση τη μειονότητα των ακραίων αρειανών .
Ο Ευσέβιος , όμως , ο οποίος σεβόταν τον αυτοκράτορα και το θρησκευτικό του όραμα , δεν έτρεφε ιδιαίτερη συμπάθεια για τον ομοοουσιανό όρο , αν και ήξερε ότι σημαντικοί Ανατολικοί και Δυτικοί θεολόγοι είχαν μόλις πρόσφατα αρχίσει να χρησιμοποιούν τον όρο για να εξηγήσουν την πολύπλοκη φύση και οικονομία του χριστιανικού Θεού .
Συνεπώς , συμφώνησε με αβρότητα στην πρόταση του αυτοκράτορα .
Οι πολιτικοί στόχοι του χριστιανού αυτοκράτορα και η πραγματιστική πολιτική των επισκόπων ενοποιήθηκαν σε αυτό το σημείο ώστε να παραχθεί ένας θεολογικός συμψηφισμός .
Ο Όσιος ανταποκρίθηκε άμεσα σε αυτή την ευτυχή εξέλιξη και διόρισε μια επιτροπή για να συντάξει μια δήλωση πίστης με βάση τα βαπτιστήρια σύμβολα πίστης , η οποία όμως θα ενσωμάτωνε αντιαρειανές φράσεις .
Μέσα σε λίγες μέρες η επιτροπή παρήγαγε τη δήλωση που είναι γνωστή πλέον ως Σύμβολο Πίστης της Νίκαιας , περιλαμβανομένων και των αντιαρειανών αναθεμάτων .
Ο Όσιος και ο Κωνσταντίνος έκαναν γνωστό ότι ανέμεναν από όλους τους επισκόπους που ήταν παρόντες να αποδεχτούν και να υπογράψουν τη δήλωση αυτή ως το επίσημο σύμβολο πίστης της καθολικής εκκλησίας .
Η μεγάλη πλειονότητα των επισκόπων που συμμετείχαν ήταν έτοιμοι να το αποδεχτούν άμεσα . Όμως , μερικοί από τους υποστηρικτές του Αρείου δεν ήταν χαρούμενοι ούτε με τον ομοουσιανό όρο ούτε με τα αντιαρειανά αναθέματα . Έτσι , ο Κωνσταντίνος ανέλαβε μέσω ερωτήσεων και ερμηνειών να δώσει εξηγήσεις σχετικά με τις λέξεις που χρησιμοποιήθηκαν στο σύμβολο πίστης .
Ο αυτοκράτορας είχε προετοιμαστεί προσεκτικά πριν τη σύνοδο στη Νίκαια συλλέγοντας θεολογικά κείμενα και κάνοντας συζητήσεις με κληρικούς επί των θεμάτων αυτών , και έτσι ήταν έτοιμος να κάνει δημόσιο διάλογο με τους επισκόπους ως ίσος προς ίσο αναφορικά με τις βασικές χριστιανικές διδασκαλίες .
Εξήγησε ότι η ομοουσιότητα του Πατέρα και του Γιου δεν πρέπει να κατανοηθεί με υλική έννοια αλλά ότι μάλλον πρέπει να ειδωθεί με πνευματική έννοια , που σημαίνει ότι η κοινή ουσία που κατέχουν από κοινού αποσκοπεί στο να τους διαχωρίσει από την δημιουργημένη τάξη .
Ο Ευσέβιος Καισαρείας και άλλοι μετριοπαθείς αρειανοί αποδέχτηκαν αυτή την παρεμβολή , και παραδέχτηκαν επίσης ότι οι αναθεματισμένες φράσεις δεν εμφανίζονταν στις Γραφές και ότι , στην πραγματικότητα , συγκρούονταν με πολλά κείμενα της Παλαιάς και της Καινής Διαθήκης . Όταν ο επιφανής Καισαρειανός λόγιος συμφώνησε να κάνει δεκτό το σύμβολο πίστης —καθώς είχε ήδη καταστεί σαφές ότι μόνο με αυτό τον τρόπο θα μπορούσε κανείς να διατηρήσει το επισκοπικό του αξίωμα— , ο Ευσέβιος Νικομήδειας , ο Θέογνις Νικαίας και οι περισσότεροι από τους υπόλοιπους αρειανούς ενέδωσαν με τη σειρά τους .
Ο magister officiorum του αυτοκράτορα περιέφερε τη δήλωση πίστης μέσα στην αίθουσα και όλοι οι επίσκοποι —εκτός από δύο ισόβιoυς φίλους του Άρειου τον Θεωνά Μαρμαρικής και τον Σεκούνδο Πτολεμαΐδας— την υπέγραψαν .
Ο Άρειος και οι δύο επίσκοποι της Αιγύπτου εξορίσθηκαν στην Ιλλυρία , ενώ τρεις μήνες αργότερα τους ακολούθησαν ο Ευσέβιος Νικομηδείας και ο Θέογνις Νικαίας .
Καθώς το 328 ο αυτοκράτορας Κωνσταντίνος άλλαξε γνώμη σχετικά με το ζήτημα της « ομοουσιότητας » , ο Άρειος και οι επίσκοποι Σεκούνδος και Θέογνις επέστρεψαν θριαμβευτικά στις εκκλησίες τους το 336 .
Λίγο αργότερα ο Άρειος έχασε τη ζωή του .
Παρ ' όλα αυτά , οι ενδοχριστιανικές έριδες δεν έπαψαν , στα χρόνια που ακολούθησαν .
Ο βασικός λόγος σύγκλησης της Α΄ Οικουμενικής συνόδου ήταν η αντιμετώπιση από το σύνολο του πληρώματος της εκκλησίας -εξ ου και η παράσταση πλην του ιερού κλήρου και λαϊκών- με κύριο ρόλο τη συμβουλή σε ζητήματα θεολογικού περιεχομένου .
Επί τη ευκαιρία όμως της σύγκλησης της συνόδου , αντιμετωπίστηκε πληθώρα ζητημάτων , τα οποία υπήρχαν στο εσωτερικό της εκκλησίας , που άλλοτε δημιούργησαν έριδες ή υπήρχαν δυνατότητες στο μέλλον να δημιουργήσουν νέα προβλήματα . Έτσι , καθώς το κρίσιμο ζήτημα του αρειανισμού είχε αντιμετωπιστεί από τις τοπικές συνόδους της Αλεξανδρείας και της Αντιοχείας , δεν έγινε καμία σχετική αναφορά στους κανόνες της Συνόδου της Νίκαιας , αλλά υπήρξε η αντιμετώπιση του Κολλουθιανού και Μελιτιανού σχίσματος , του Νοβατιανισμού αλλά και γενικότερων θεμάτων , όπως της μετάνοιας όπου πάρθηκαν αυστηρότερα ποιοτικά μέτρα και ο εορτασμός του Πάσχα , για τον οποίο επετεύχθη κοινή συμφωνία μεταξύ των παρευρισκομένων . Ένα σημαντικότατο βήμα επίσης επιτελέστηκε σχετικά με τη διοικητική οργάνωση της εκκλησίας σε οικουμενικό επίπεδο με της εισαγωγή του μητροπολιτικού συστήματος .
Το σημαντικότερο όμως βήμα της συνόδου ήταν το Σύμβολο της Νίκαιας , ένα σύντομο κείμενο που πιστεύεται ότι μπορεί να βασίστηκε σε βαπτιστήριο σύμβολο της εκκλησίας των Ιεροσολύμων , με ορισμένες τροποποιήσεις που στηρίχθηκαν πάνω στην αντιμετώπιση των αρειανικών δογμάτων .
Επιπρόσθετα καθορίστηκε η κοινή ημέρα εορτασμού του Πάσχα .
Το Σύμβολο της Νίκαιας , αποτέλεσε την επιτομή των ενεργειών αντιμετώπισης του αρειανισμού , στην προσπάθεια σύνταξης της αυθεντικά βιούμενης πίστης και της διαχρονικής συνειδήσεως για την περιφρούρηση της αποστολικής παραδόσεως της εκκλησίας .
Το σύμβολο της Νίκαιας κατά βάση ήταν ένα σύντομο κείμενο βαπτιστήριου συμβόλου , το οποίο προσαρμόστηκε στα δεδομένα της αντιμετώπισης της Αρειανικής διδασκαλίας .
Η συνείδηση αυτή σε κάθε εκκλησία αντικατοπτριζόταν από το εκάστοτε τοπικό βαπτιστήριο σύμβολο . Έτσι το Σύμβολο της Νίκαιας στόχο είχε να εκφράσει το φρόνημα όλων των ανά την οικουμένη τοπικών εκκλησιών , με κύρια όμως βάση την οριοθέτηση της αποστολικής ορθοδοξίας έναντι των κακοδοξιών της αρειανικής διδασκαλίας .
Το βαπτιστήριο σύμβολο όμως που επιλέχθηκε αποτέλεσε θέμα έρευνας και αντικρουόμενων απόψεων . Έτσι οι F.Hort , A.E.Burn και Α.von Harnack υποστήριξαν , με ισχυρά επιχειρήματα , πως βάση του συμβόλου ήταν το βαπτιστήριο σύμβολο της Καισαρείας , το οποίο ο Ευσέβιος Παμφίλου έθεσε ενώπιον των επισκόπων για να δείξει τη μεταμέλειά του .
Η δεύτερη που προβλήθηκε από τον H.Lietzmann , αλλά και τους Β.Φειδά και Β.Στεφανίδη ήταν πως βάση αποτέλεσε το χαμένο βαπτιστήριο σύμβολο της εκκλησίας των Ιεροσολύμων , που την ακριβή μορφή του δε γνωρίζουμε , αλλά είχε παρεμφερή με της παράθεση του Κυρίλλου Ιεροσολύμων κατά τα μέσα του 4ου αιώνα .
Επίσης μερίδα θεολόγων υποστήριξε πως είναι μια σύνθεση βαπτιστηρίων συμβόλων , όπως ο Ιω.Καρμίρης .
Η επικρατούσα σήμερα άποψη η οποία στηρίζεται σε ισχυρά επιχειρήματα είναι πως τελικά υιοθετήθηκε το απωλεσθέν βαπτιστήριο σύμβολο των Ιεροσολύμων με ορισμένες διορθώσεις προς την κατεύθυνση της αντιμετώπισης του Αρειανισμού , ιδίως δε προς τον όρο ομοούσιος .
Σε αυτήν την περίπτωση βεβαίως υπάρχει η αποδοχή πως τα βαπτιστήρια σύμβολα της Αλέξανδρος Α΄ Αλεξανδρείας ( 320 ) και Αντιοχείας ( 325 ) , που περιείχαν θέσεις κατά του Αρειανισμού , υπήρξαν συνεπικουρικά προς το σύμβολο που υιοθετήθηκε με βάση το σύμβολο των Ιεροσολύμων , όμως τόσο η πικρία του Ευσεβίου που εκφράζεται για την αλλοίωση του περιεχομένου βαπτιστηρίου συμβόλου της Καισαρείας με τις μικρές αλλά ουσιαστικές προσθήκες σχετικά με τους όρους « γεννηθέντα ου ποιηθέντα » , « εκ της ουσίας » και « ομοούσιον το πατρί » , αλλά και με βάση ότι το Σύμβολο της Καισαρείας άφηνε με τις διατυπώσεις του τη δυνατότητα παρερμηνειών προς τις θέσεις των Αρειανοφρόνων , σήμερα κατατείνει προς αυτήν την κατεύθυνση .
Το κρίσιμο σημείο όμως που εστιάζεται στο σύμβολο , αναμφισβήτητα είναι ο όρος ομοούσιος .
Ο Ευσέβιος αποδίδει μάλιστα τον όρο αυτό στον Κωνσταντίνο , που συνάγεται ότι η πρόταση αυτή προήλθε από τον σύμβουλό του Όσιο Κορδούης .
Αναμφίβολα ο Κορδούης έπαιξε σημαντικό ρόλο στην καταδίκη του αρειανισμού , αλλά σήμερα κρίνεται αδύνατο να θεωρηθεί ως ο εισηγητής του όρου .
Ο Φιλοστόργιος , υποδεικνύει τον Αλέξανδρο Α΄ Αλεξανδρείας , μια περιγραφή που αποδίδει περισσότερο βεβαίως τα προσυνοδικά δεδομένα .
Παρά όμως τις σημαντικές πρωτοβουλίες του Αλεξάνδρου , δύσκολα θα μπορούσε να επιβάλει στο σύνολο του σώματος των επισκόπων όσα οι αρειανόφρονες του απέδωσαν , χωρίς όμως ο ίδιος να απέχει από την καθοριστική συμβολή στον ορισμό του ομοουσίου .
Η πραγματικότητα όμως φαίνεται να βρίσκεται στη γραμματεία του Ευσεβίου . Ότι η απόφαση προφανώς αποτέλεσε καρπό μακράς θεολογικής συζητήσεως όχι μόνο κατά τη διάρκεια της συνόδου με την επίκληση παλαιοτέρων συγγραφέων , όπως του Ωριγένη , αλλά και παλαιότερης προβληματικής της θεολογικής έρευνας που δείχνει ότι ο όρος αυτός « από τον Β΄ αι. , εχρησιμοποιείτο » και « η έννοια του ήτο κτήμα της προ της Νικαίας παραδόσεως , η δε Α΄ Οικ .
Σύνοδος δεν έπραξεν άλλο ει μη να τον καθιέρωση οριστικώς κατά της αιρέσεως του Αρείου. » Σε αυτήν την προσπάθεια όμως ο μόνος πραγματικά ικανός για την πρόταση και την ορθή θεμελίωση αυτή , λόγω της διάθεσης του σχετικού υλικού ήταν ο Αλεξανδρείας Αλέξανδρος .
Αυτή η κεφαλαιώδης διαμόρφωση του θεολογικού ορισμού της λέξης « ομοούσιος » στη σύνοδο της Νίκαιας , αντί να διευθετήσει το ζήτημα , προκάλεσε πιο έντονες διαμάχες και ακόμη μεγαλύτερη σύγχυση ως προς τη διατύπωση των θεωριών για τη σχέση του Υιού με τον Πατέρα , στο μέτρο που η διατυπωθείσα σχέση ήταν διαφορετική από την ορθόδοξη πίστη .
Πιστεύω εις ένα Θεόν , Πατέρα , Παντοκράτορα , ποιητήν ουρανού και γής , ορατών τε πάντων και αοράτων .
Και εις ένα Κύριον Ιησούν Χριστόν , τον Υιό του Θεού τον Μονογενή , τον εκ του Πατρός γεννηθέντα προ πάντων των αιώνων .
Φως εκ φωτός , Θεόν αληθινόν , εκ Θεού αληθινού γεννηθέντα , ου ποιηθέντα , ομοούσιον τω Πατρί , δι ’ ου τα πάντα εγένετο .
Τον δι ’ ημάς τους ανθρώπους και δια την ημετέραν σωτηρίαν κατελθόντα εκ των ουρανών , και σαρκωθέντα εκ Πνεύματος Αγίου και Μαρίας της Παρθένου και ενανθρωπήσαντα .
Σταυρωθέντα τε υπέρ ημών επί Ποντίου Πιλάτου , και παθόντα και ταφέντα .
Και αναστάντα τη τρίτη ημέρα κατά τας Γραφάς .
Και ανελθόντα εις τους ουρανούς και καθεζόμενον εκ δεξιών του Πατρός .
Και πάλιν ερχόμενον μετά δόξης κρίναι ζώντας και νεκρούς , ου της βασιλείας ουκ έσται τέλος .
Και εις το Πνεύμα το ‘ Αγιον , το κύριον , το ζωοποιόν , το εκ του Πατρός εκπορευόμενον , το συν Πατρί και Υιώ συμπροσκυνούμενον και συνδοξαζόμενον , το λαλήσαν διά των προφητών .
Εις μίαν , Αγίαν , Καθολικήν και Αποστολικήν Εκκλησίαν .
Ομολογώ εν βάπτισμα εις άφεσιν αμαρτιών .
Προσδοκώ ανάστασιν νεκρών .
Και ζωήν του μέλλοντος αιώνος.ΑμήνΠιστεύομεν εἰς ἕνα Θεὸν Πατέρα παντοκράτορα , πάντων ὁρατῶν τε και ἀοράτων ποιητήν .
Πιστεύομεν εἰς ἕνα κύριον Ἰησοῦν Χριστόν , τὸν υἱὸν τοῦ θεοῦ , γεννηθέντα ἐκ τοῦ πατρὸς μονογενῆ , τοὐτέστιν ἐκ τῆς οὐσίας τοῦ πατρός , θεὸν ἐκ θεοῦ ἀληθινοῦ , γεννηθέντα , οὐ ποιηθέντα , ὁμοούσιον τῷ πατρί , δι ' οὗ τὰ πάντα ἐγένετο , τά τε ἐν τῷ οὐρανῷ καὶ τὰ ἐπὶ τῆς γῆς , τὸν δι ' ἡμᾶς τοὺς ἀνθρώπους καὶ διὰ τὴν ἡμετέραν σωτηρίαν κατελθόντα καὶ σαρκωθέντα καὶ ἐνανθρωπήσαντα , παθόντα , καὶ ἀναστάντα τῇ τρίτῃ ἡμέρᾳ , καὶ ἀνελθόντα εἰς τοὺς οὐρανούς , καὶ ἐρχόμενον κρῖναι ζῶντας καὶ νεκρούς .