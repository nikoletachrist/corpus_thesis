Ο Δεύτερος Παγκόσμιος Πόλεμος και ο Εμφύλιος πάγωσαν τις διαδικασίες διαμόρφωσης της ποντιακής μνήμης και ταυτότητας· η εκδοτική πρωτοβουλία θα επανακάμψει σταδιακά , με σημείο αναφοράς το βιβλίο του Γεωργίου Λαμψίδη , Τοπάλ Οσμάν , έργο όπου για πρώτη φορά χαρακτηρίστηκε ως γενοκτονία ο διωγμός του Ποντιακού στοιχείου από τον τουρκικό εθνικισμό .
Μετά τη δικτατορία των συνταγματαρχών , η ποντιακή ταυτότητα , υπό την καθοδήγηση διανοουμένων κυρίως από τον χώρο της κεντροαριστεράς , εκφράστηκε μέσω της εντυπωσιακής αύξησης των ποντιακών συλλόγων , των οργανωμένων πολιτικών πιέσεων για αναγνώριση της ποντιακής γενοκτονίας και , ακόμη σημαντικότερα , της δημιουργίας σημείων αναφοράς της μνήμης όπως το μοναστήρι της Παναγίας Σουμελά στην Ημαθία .
Γενικότερα , η σημερινή ποντιακή ταυτότητα της τρίτης και τέταρτης γενιάς των απογόνων των πόντιων προσφύγων πήρε την οριστική της μορφή μετά την Μεταπολίτευση .
Βάσεις της νέας αυτής ταυτότητας αποτέλεσαν η εξιδανικευμένη ανάμνηση του Πόντου και το ζήτημα της γενοκτονίας .
Η ιστορία του Ελληνισμού στον Πόντο έχει ως επίσημη αφετηρία την ίδρυση της Σινώπης στα βόρεια παράλια της Μικράς Ασίας από Ίωνες ναυτικούς περίπου το 800 π.Χ .
Από τη Σινώπη ερευνητές ίδρυσαν άλλες πόλεις .
Η κυριότερη αυτών των πόλεων ήταν η Τραπεζούντα το 783 π.Χ .
Οι Έλληνες του Πόντου αναφέρονται από αρκετούς αρχαίους συγγραφείς .
Από τον Πόντο καταγόταν ο αρχαίος Έλληνας αστρονόμος Ηρακλείδης ο Ποντικός καθώς και ο ιστορικός και γεωγράφος Στράβων .
Κατά μία άποψη , οι σύγχρονοι Πόντιοι είναι απόγονοι εκείνων των αρχαίων Ελλήνων , που έζησαν κάποτε στην περιοχή .
Το διάστημα μετά από την οθωμανική κατάκτηση ( κυρίως ο 18ος και ο 19ος αιώνας ) χαρακτηρίζεται από μεταναστευτικά ρεύματα στη νότια Ρωσία και στον Καύκασο , όπου δημιουργούνται μεγάλες ποντιακές κοινότητες .
Στο έργο του Αποσπάσματα από την Ανατολή ( 1845 ) ο Γιάκομπ Φίλιπ Φαλμεράυερ περιγράφει τις επαφές του με χριστιανούς ελληνόφωνους Ποντίους , τους οποίους συνάντησε ταξιδεύοντας στον Εύξεινο Πόντο .
Τους χαρακτηρίζει ως « Βυζαντινούς Έλληνες » και τη γλώσσα τους ως « ελληνικά της Ματσούκας » και τους περιγράφει ως ελληνόφωνους που προσκυνούν την Παναγία Σουμελά .
Με τον όρο Γενοκτονία των Ελλήνων του Πόντου ( Αγγλικά : Pontic Greek Genocide ) αποκαλείται η συστηματική εξόντωση των Ελλήνων του Πόντου από την κυβέρνηση των Νεοτούρκων , κατά την περίοδο 1914-1923 .
Η εξόντωση αυτή διεξάχθηκε περίπου παράλληλα και κατ ' απομίμηση της αρμενικής γενοκτονίας , κατά τη διάρκεια του Πρώτου Παγκοσμίου Πολέμου και μέχρι την ανταλλαγή πληθυσμών του 1923 .
Περί τις 353.000 Πόντιοι χάθηκαν , πολλοί από αυτούς κατά τη διάρκεια καταναγκαστικών πορειών στις άνυδρες εκτάσεις της Ανατολίας και της Συρίας . Έτσι οι ίδιοι οι Πόντιοι , καθώς και το ελληνικό κράτος αναφέρονται σήμερα σε γενοκτονία των Ποντίων από την Τουρκία και τιμούν την επέτειό της κάθε χρόνο , στις 19 Μαΐου .
Η γενοκτονία των Ποντίων είναι αναγνωρισμένη ως τέτοια επισήμως από τέσσερα κράτη , την Ελλάδα με νόμο του 1994 ( N. 2193/1994 ) , τη Σουηδία με υπερψήφιση στο Σουηδικό κοινοβούλιο στις 11 Μαρτίου 2010 , την Αρμενία τον Μάρτιο του 2015 , μαζί με τη γενοκτονία των Ασσυρίων και την Ολλανδία , μαζί με τη γενοκτονία των Αρμενίων και Ασσυρίων , στις 9 Απριλίου 2015 .
Από την άλλη πλευρά , το Τουρκικό κράτος αρνείται κατηγορηματικά μέχρι σήμερα πως υπήρξε γενοκτονία και αποδίδει τους θανάτους σε παράπλευρες απώλειες πολέμου , στον λιμό που προέκυψε από την εισβολή των Ρώσων στη βόρεια Τουρκία και σε εμφύλιες αναταραχές .
Το 1923 σύμφωνα με την Συνθήκη της Λωζάνης , πραγματοποιήθηκε ανταλλαγή πληθυσμών μεταξύ Ελλήνων και Τούρκων και μέσα στη συμφωνία της συνθήκης περιλαμβάνονταν και οι χριστιανοί ( ελληνόφωνοι ή μη ) κάτοικοι του Πόντου , όπως και αυτοί της υπόλοιπης Μικράς Ασίας .
Η πλειονότητα των Ποντίων προσφύγων που ήρθαν τότε στην Ελλάδα εγκαταστάθηκε στις περιοχές της Μακεδονίας και της Θράκης , ενώ πολλοί κατέφυγαν στην ΕΣΣΔ .
Οι Πόντιοι που είχαν αλλαξοπιστήσει προς το Ισλάμ παρέμειναν στη Τουρκία .
Το πρώτο μεγάλο κύμα προσφύγων από τον Πόντο μετά την υποχρεωτική ανταλλαγή πληθυσμών ακολούθησε τους λοιπούς ανταλλάξιμους από τη Μικρά Ασία και την Ανατολική Θράκη και εγκαταστάθηκε σταδιακά στην Ελλάδα ενώ μέρος των προσφύγων κατέφυγε στη Σοβιετική Ένωση ή τις ΗΠΑ .
Οι συνθήκες ταξιδιού και κράτησης των προσφύγων στις καραντίνες των κέντρων ελέγχου στην Μακρόνησο , τη Σαλαμίνα ή την Καραμπουρνού οδήγησε στην απώλεια αρκετών χιλιάδων ατόμων .
Η αρχική φιλοβενιζελική στάση των προσφύγων αναιρέθηκε σταδιακά , αρχικά με την προβληματική απόδοση των περιουσιών των ανταλλάξιμων μουσουλμάνων κι έπειτα με την υπογραφή της ελληνοτουρκικής Συνθήκης της Άγκυρας ( 1930 ) , η οποία παρέδιδε οριστικά την κυριότητα των περιουσιών των Ποντίων και Μικρασιατών στο τουρκικό κράτος .
Με αφορμή αυτή τη συμφωνία , ο ίδιος ο Βενιζέλος πρότεινε τον Μουσταφά Κεμάλ ως υποψήφιο για το Νόμπελ ειρήνης .
Η ελληνική μοναρχία και κόμματα της δεξιάς ωστόσο υπήρξαν οι πιο φανατικοί αντίμαχοι των προσφύγων ενώ η μεταξική δικτατορία συνέχισε την στάση αυτή που συνδυάστηκε με την απαγόρευση του ρεμπέτικου .
Από την πλευρά του , αρχικά το ΣΕΚΕ και στη συνέχει το ΚΚΕ δεν μπόρεσε σε καμία στιγμή να αντιληφθεί την πραγματικότητα των προσφύγων .
Η ιδεολογική του ορθοδοξία και μια μερική άποψη γύρω από την κατάρρευση της Οθωμανικής Αυτοκρατορίας δεν κατάφερε να αναγνωρίσει τις ιδιαιτερότητες των προσφύγων κι επομένως ούτε τις ανάγκες τους .
Από την επίσημη ιστοριογραφία απουσίασε οποιαδήποτε αναφορά στα γεγονότα της γενοκτονίας ή του προσφυγικού ρεύματος μέχρι το 1980 , θέτοντας ακόμη κι επίσημα εμπόδια στις έρευνες με πρόφαση τη διατήρηση ομαλών σχέσεων με την Τουρκία .
Η αποξένωση των προσφύγων κατά τις δύο πρώτες δεκαετίες της εγκατάστασής τους στην Ελλάδα οφειλόταν σε μεγάλο βαθμό στον φόβο του ελλαδικού πολιτικού συστήματος για την εξάπλωση του κομμουνισμού κι επηρέασε ιδιαίτερα τους Πόντιους της Σοβιετικής Ένωσης .
Η αντιμετώπισή τους από πλευράς των ντόπιων Ελλαδιτών υπήρξε ιδιαίτερα σκληρή .
Προβλήματα οικονομικής ( εκ νέου η τύχη των έρημων ιδιοκτησιών των μουσουλμάνων κυρίως της Μακεδονίας και της Κρήτης ) , ιδεολογικής ( οι συντηρητικοί και φιλοβασιλικοί έβλεπαν στους πρόσφυγες τους πιστότερους ψηφοφόρους του Ελευθέριου Βενιζέλου ) και πολιτισμικής φύσης ( η ξεκάθαρη διάσταση εμπειριών , γλώσσας και εθίμων ) προκάλεσαν πολλά επεισόδια κατά τα οποία οι πρόσφυγες σε ολόκληρη την Ελλάδα έγιναν θύματα ρατσιστικών και εγκληματικών ενεργειών .
Πυρπολισμοί συνοικιών , δια της βίας εξώσεις από σπίτια και αποκλεισμός από τις οικονομικές δραστηριότητες χαρακτήρισαν την πρώτη δεκαετία .
Ο ελλαδικός ρατσισμός συνεχίστηκε να εκφράζεται διαμέσω των περίφημων ανεκδότων γελοιοποίησης των Ποντίων .
Πολλοί εμπειροπόλεμοι αντάρτες από την ποντιακή αντίσταση εναντίον των άτακτων τουρκικών και κουρδικών στρατευμάτων και συμμοριών πριν την ανταλλαγή κατέφυγαν στην Ελλάδα και επανενεργοποιήθηκαν κατά τη διάρκεια της Κατοχής και του Εμφυλίου .
Τουρκόφωνοι και ελληνόφωνοι οπλαρχηγοί από τον δυτικό Πόντο συμμετείχαν αρχικά εναντίον στην αντίσταση εναντίον των βουλγαρικών στρατευμάτων κατοχής της Ανατολικής Μακεδονίας και της Δυτικής Θράκης μεταξύ 1941 και 1944 .
Τέτοιοι υπήρξαν ο Θεόδωρος Τσακιρίδης , ο Κωνσταντίνος Βασιλειάδης από το Καρακιόλ της Σαμψούντας και ο Αντώνης Φωστερίδης ( γνωστός ως Αντών-Τσαούς ) από την Ηράκλεια Πάφρας , και οι τρεις σημαντικά μέλη των Εθνικιστικών Ανταρτικών Ομάδων ενώ από την άλλη πλευρά , μέλη του ΕΛΑΣ αποτέλεσαν αριστεροί οπλαρχηγοί όπως ο Γιώργος Ερυθριάδης ( Κρώμη 1910 - Κρήτη 1963 ) .
Οι εχθροπραξίες μεταξύ των αντίπαλων ιδεολογικά ελληνικών ενόπλων ανταρτικών σωμάτων , όπου συμμετείχαν οι Πόντιοι αντάρτες , ξεκίνησαν πριν από το τέλος της Κατοχής και συνεχίστηκαν κατά τη διάρκεια του Εμφυλίου .
Ο Θωμάς Πεχλιβανίδης , επικεφαλής του αρχηγείου του Τσαλ Νταγ των ΕΑΟ ( Εθνικαί Αντικομμουνιστικαί Ομάδες ) , σε μία από αυτές τις εχθροπραξίες κατά την περίοδο αυτή κάηκε ζωντανός από μέλη του ΕΛΑΣ .
Υπήρξαν περιπτώσεις Ποντίων που συνεργάστηκαν με τους Γερμανούς Ναζί κατά την Κατοχή όπως ο Γεώργιος Σπυρίδης ( 1897-1950 ) συνεργάτης των Ναζιστών στα χρόνια της Κατοχής και αρχηγός του Εθνικοσοσιαλιστικού Κόμματος Μακεδονίας-Θράκη και ο Κύρος Γραμματικόπουλος επίσης συνεργάτης των Ναζί του οποίου μάλιστα ο πατέρας του επί Κατοχής είχε τοποθετηθεί μεσεγγυούχος εβραϊκού καταστήματος .
Μετά την ήττα της Γερμανίας όσοι συνεργάστηκαν με τους Γερμανούς στη διάρκεια της Κατοχής , κατέφυγαν στη Γερμανία ..
Σύμφωνα με τον ιστορικό I.
Χονδροματίδη ο Πόντιος συνεργάτης των Γερμανών Κωνσταντίνος Κρομιάδης διοικούσε και μονάδα σε δοσιλογικό στρατό με τρία τάγματα Ποντίων .
Ο Κωνσταντίνος Γ.
Παπαδόπουλος χρημάτισε επικεφαλής των δωσιλογικών τμημάτων του ΕΕΣ που εκτελούσαν Έλληνες χωρικούς και διεξήγαγε κοινές επιχειρήσεις με τους Γερμανούς Ο ελληνισμός της Ρωσικής Αυτοκρατορίας πριν από τον ρωσικό Εμφύλιο Πόλεμο περιελάμβανε κυρίως τις ελληνικές κοινότητες της Μαριούπολης ( που μιλούσαν μια διακριτή από τις λοιπές ποντιακές διάλεκτο ) και τις ποντιακές κοινότητες της Γεωργίας και του Καυκάσου που είχαν διαμορφωθεί από τα μέσα του 19ου αιώνα με τη μετανάστευση ατόμων από τον κατεξοχήν Πόντο .
Στις κοινότητες αυτές ήρθαν να προστεθούν οι Πόντιοι που ακολούθησαν τον ρωσικό στρατό κατά την υποχώρησή του από την Οθωμανική Αυτοκρατορία μεταξύ 1915-18 , που προέρχονταν κυρίως από την επαρχία του Καρς , και αυτοί που μετά την ανταλλαγή προτίμησαν να εγκατασταθούν στις ποντιακές παροικίες των βόρειων ακτών της Μαύρης Θάλασσας .
Οι εσωτερικές διαφοροποιήσεις επομένως των Ποντίων βασίστηκαν στο χρόνο εγκατάστασής τους , στην περιοχή προέλευσης και στην οικονομική τους κατάσταση , που υπήρξε καταλύτης και για την ιδεολογική και πολιτική τους τοποθέτηση . Έτσι ομάδες όπως οι Πόντιοι του Καρς ή οι εγκατεστημένοι για πολλά χρόνια στη Ρωσία , στην πλειοψηφία τους αγρότες , υιοθέτησαν τα σοβιετικά ιδεώδη και την ιδέα της εκπαίδευσής τους στην μητρική τους ποντιακή γλώσσα ή τη μαριουπολιτική για τους Έλληνες της Αζοφικής .
Αντίθετα , η πλειοψηφία των προσφύγων από τον μικρασιατικό Πόντο υποστήριξαν εξαρχής την υιοθέτηση της δημοτικής και επιδίωκαν την φυγή τους προς την Ελλάδα .
Η διαμάχη για το γλωσσικό ζήτημα των Ποντίων και των Μαριουπολιτών φάνηκε να επιλύεται εν τέλει στις 21 Απριλίου 1934 όταν κατά την 1η Πανενωσιακή Ελληνική Σύσκεψη στη Μόσχα αποφασίστηκε η υιοθέτηση της δημοτικής ως την επίσημη φιλολογική γλώσσα των Ελλήνων της Σοβιετικής Ένωσης .
Οι προσπάθειες των Ποντίων διανοουμένων να επισημοποιήσουν την ποντιακή γλώσσα , με την υιοθέτηση απλοποιημένου αλφαβήτου και με βάση τη γραμματική του Κώστα Τοπχαρά ( το γένος Κανονίδης ) είχε αποτύχει .
Ο σοβιετικός ελληνισμός , και κυρίως ο πυρήνας των ποντιόφωνων που είχαν εγκατασταθεί στη Σοβιετική Ένωση πριν από την Γενοκτονία και τον Α΄ Παγκόσμιο , κατάφερε να δημιουργήσει ένα σε μεγάλο βαθμό αυτόνομο από το ελληνικό κράτος πολιτισμό .
Οι καλλιτεχνικές και λογοτεχνικές του ανησυχίες εκφράστηκαν μέσα από ποικίλα έργα που συνέπλεαν στην συντριπτική τους πλειοψηφία με τη στρατευμένη τέχνη που επέβαλε ο σταλινισμός .
Πολιτικά , δημιουργήθηκαν τέσσερις ελληνικές σοβιετικές αυτόνομες περιοχές .
Οι τρεις εντοπίζονταν στη νότια Ουκρανία , στη Μαριούπολη και το Ντονιέτσκ ενώ η τέταρτη και σημαντικότερη ( η λεγόμενη « Ελληνική Περιοχή » ενταγμένη στην περιφέρεια Μαύρης Θάλασσας ) είχε ως κέντρο της την νοτιορωσική κωμόπολη Κριμσκ .
Οι κύριες περιοχές διαμονής των Ελλήνων , σύμφωνα με απογραφή πληθυσμού του 1989 , ήταν : Γεωργία ( πάνω από 100 χιλιάδες ) , όπου πολύ σημαντική και πολυπληθείς ήταν η διασπορά στο Σουχούμι της Αμπχαζίας , Ουκρανία ( πάνω από 98 χιλιάδες ) , Ρωσία ( πάνω από 91 χιλιάδες ) , Καζακστάν ( πάνω από 46 χιλιάδες ) με συνολικό πληθυσμό στην ΕΣΣΔ πάνω από 358 χιλιάδες .
Πηγή : Το σταλινικό καθεστώς ξεκίνησε εκτεταμένες διώξεις εις βάρος των εθνικών μειονοτήτων και των πολιτικών αντιπάλων του το 1934 .
Από τα τέλη του 1937 , οι ελληνικές ελίτ εξοντώθηκαν ενώ οι τέως αυτόνομες ελληνικές περιοχές απογυμνώθηκαν σχεδόν απόλυτα από το ελληνικό στοιχείο με το μεγαλύτερο μέρος των κατοίκων του να δολοφονείται ή να στέλνεται είτε σε στρατόπεδα συγκέντρωσης στη Σιβηρία είτε μετέπειτα στις στέπες της Κεντρικής Ασίας με σκοπό να χρησιμοποιηθούν για την γεωργική και δομική βελτίωση των ερήμων του Καζακστάν και του Τατζικιστάν .
Αυτές οι διώξεις σταμάτησαν μόνο στα τέλη του 1949 , με την μερική επιστροφή των επιζησάντων στα παράλια της Μαύρης Θάλασσας .
Εν τω μεταξύ , πλήθος Ελλήνων Σοβιετικών πολιτών είχε συμμετάσχει στον Β΄ Παγκόσμιο Πόλεμο .
Με την κατάρρευση της Σοβιετικής Ένωσης , το μεγαλύτερο μέρος από το σχεδόν μισό εκατομμύριο Ελληνοπόντιων και Μαριανουπολιτών της Σοβιετικής Ένωσης κατέφυγε στην Ελλάδα .
Η κατάσταση για αυτούς υπήρξε ακόμη δυσχερέστερη , καθώς με την εγκατάστασή τους στην Ελλάδα περιθωριοποιήθηκαν κοινωνικά με τον αντιποντιακό ρατσισμό να ανθίζει εκ νέου .
Το αδόκιμο εθνικό επίθετο « ρωσοπόντιος » είναι δείγμα της απαξιωτικής και απορριπτικής στάσης των ελλαδιτών μπροστά στους νεοαφιχθέντες , που υιοθετήθηκε και από απογόνους των Πόντιων και Μικρασιατών προσφύγων του 1922 .
Τέτοιο κλίμα δυσχέραινε η απουσία κρατικού σχεδίου αντιμετώπισης της προσφυγικής κρίσης ακόμη και γνώσης του ζητήματος , που έγινε εμφανής με την αδράνεια της Ελληνικής Δημοκρατίας κατά τη διάρκεια του πολέμου της Αμπχαζίας .
Η άγνοια της ταυτότητας και της ιστορίας των νέων προσφύγων από μεγάλο μέρος της ελληνικής κοινωνίας και οι προσπάθειες για κομματική εκμετάλλευσή τους επέφερε την άρνηση της ελληνικότητάς τους και έκανε ακόμη δυσκολότερη την ένταξή τους στο νεοελληνικό κράτος .
Γλώσσα των περισσότερων Ποντίων ήταν ( και ομιλείται ακόμη από σημαντική μερίδα τους ) η ποντιακή .
Εξαίρεση αποτελούσαν , μέχρι την ανταλλαγή πληθυσμών του 1923 , οι τουρκόφωνοι Πόντιοι της περιοχής της Μπάφρας .
Παρ ' όλο που διατηρεί στοιχεία της αρχαίας ιωνικής διαλέκτου της Μιλήτου , τα οποία ανάγονται μέχρι την εποχή του Ομήρου , η διάλεκτος αυτή προέρχεται από την ελληνιστική εποχή .
Στα 2600 χρόνια ζωής της , η ποντιακή διάλεκτος , πέρα από τις επιδράσεις της ελληνιστικής κοινής και της μεσαιωνικής κοινής ελληνικής , δέχτηκε επιδράσεις από το λεξιλόγιο των Γενουατών και των Βενετσιάνων της Τραπεζούντας , των Περσών , των Γεωργιανών και των Τούρκων .
Ωστόσο οι ξένες λέξεις αυτές εξελληνίστηκαν και εντάχθηκαν στο κλιτικό σύστημα της ελληνικής γλώσσας.Οι Πόντιοι χαρακτηρίζονται από τα έντονα στοιχεία παράδοσης και εθίμων που μετέφεραν από την πατρίδα τους .