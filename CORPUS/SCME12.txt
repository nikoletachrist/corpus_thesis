Σε γυναίκες που βρίσκονται στην μετεμμηνόπαυση , η σεξουαλική δραστηριότητα δεν επηρεάζει τον κίνδυνο ανάπτυξης ουρολοίμωξης .
Η χρήση σπερματοκτόνων , ανεξάρτητα από τη συχνότητα των σεξουαλικών επαφών , αυξάνει τον κίνδυνο ουρολοίμωξης .
Οι γυναίκες είναι πιο ευάλωτες και επιρρεπείς σε ουρολοιμώξεις απ ’ ό , τι οι άνδρες , καθώς στις γυναίκες η ουρήθρα είναι πολύ κοντύτερη και πολύ πιο κοντά στον πρωκτό .
Καθώς τα επίπεδα οιστρογόνων μιας γυναίκας μειώνονται με την εμμηνόπαυση , οι πιθανότητες εμφάνισης ουρολοιμώξεων αυξάνεται λόγω της απώλειας προστατευτικής κολπικής χλωρίδας .
Ο καθετηριασμός ούρων αυξάνει τον κίνδυνο λοίμωξης του ουροποιητικού συστήματος .
Ο κίνδυνος βακτηριουρίας ( βακτήρια στα ούρα ) κυμαίνεται σε ποσοστό τρία με έξι τοις εκατό καθημερινά και η προφυλακτική χρήση αντιβιοτικών δεν είναι αποτελεσματική στη μείωση των συμπτωματικών λοιμώξεων .
Ο κίνδυνος μιας συσχετιζόμενης λοίμωξης μπορεί να μειωθεί με την εφαρμογή καθετηριασμού μόνο όταν είναι αναγκαίο , χρησιμοποιώντας ασηπτική τεχνική για να εισάγεται ο καθετήρας και για να διατηρείται ανοιχτός .
Μια προδιάθεση για λοιμώξεις της ουροδόχου κύστης μπορεί να είναι οικογενειακή . Άλλοι παράγοντες κινδύνου είναι μεταξύ άλλων ο διαβήτης , , το αν έχει κάποιος υποβληθεί σε περιτομή , και το κατά πόσο υπάρχει υπερτροφικός προστάτης .
Οι πιθανοί παράγοντες περιπλοκών δεν είναι ξεκάθαροι και περιλαμβάνουν διάφορες ανατομικές , λειτουργικές ή μεταβολικές ανωμαλίες .
Μια περίπλοκη περίπτωση ουρολοίμωξης είναι πολύ δυσκολότερο να θεραπευτεί και συνήθως απαιτεί πιο δυναμική εξέταση , περίθαλψη και παρακολούθηση .
Στα παιδιά οι ουρολοιμώξεις ( ΛΟΣ ) συνδέονται με κυστεοουρητηρική παλινδρόμηση ( μια ανώμαλη κίνηση των ούρων από την κύστη στους ουρητήρες ή τα νεφρά ) και δυσκοιλιότητα . Άτομα με τραύμα στην σπονδυλική στήλη αντιμετωπίζουν αυξημένο κίνδυνο λοίμωξης του ουροποιητικού συστήματος εν μέρει λόγω της χρόνιας χρήσης καθετήρα , και εν μέρει λόγω δυσλειτουργίας στην κένωση .
Πρόκειται για την πιο συχνή αιτία λοίμωξης στη συγκεκριμένη πληθυσμιακή ομάδα , καθώς και την πιο συχνή αιτία νοσοκομειακής περίθαλψης.Επιπλέον , η κατανάλωση χυμού κράνας ή συμπληρωμάτων διατροφής με κράνα δεν φαίνεται να είναι αποτελεσματική στην πρόληψη και τη θεραπεία της ουρολοίμωξης σ ’ αυτήν την ομάδα .
Τα βακτήρια που προκαλούν λοιμώξεις του ουροποιητικού συστήματος κατά κανόνα εισέρχονται στην ουροδόχο κύστη μέσω της ουρήθρας .
Ωστόσο , λοίμωξη μπορεί να προκύψει μέσω του αίματος ή της λέμφου .
Πιστεύεται ότι τα βακτήρια συνήθως μεταφέρονται στην ουρήθρα από το έντερο , με τις γυναίκες να βρίσκονται σε μεγαλύτερο κίνδυνο λόγω της ανατομίας τους .
Μετά την είσοδό τους στην ουροδόχο κύστη , τα βακτήρια « E .
Coli » κολλούν στα τοιχώματα της κύστης σχηματίζοντας μια βιοταινία που αντιστέκεται στην ανοσοποιητική αντίδραση του οργανισμού .
Δεν έχει ακόμη επιβεβαιωθεί ότι επηρεάζουν τη συχνότητα των ΛΟΣ παράγοντες όπως : η χρήση αντισυλληπτικών χαπιών ή προφυλακτικών , η ούρηση αμέσως μετά τη σεξουαλική επαφή , το είδος εσωρούχων που χρησιμοποιείται , οι μέθοδοι προσωπικής υγιεινής που εφαρμόζονται μετά την ούρηση ή την αφόδευση , ή κατά πόσο ένα άτομο κατά κανόνα λούζεται στο ντους ή στη μπανιέρα .
Παρομοίως , δεν υπάρχουν τεκμήρια σχετικά με την πιθανή επίδραση της τεχνητής κατακράτησης ούρων ( κράτημα ) , της χρήσης ταμπόν , και του κλύσματος . Όσοι παρουσιάζουν συχνές λοιμώξεις του ουροποιητικού και χρησιμοποιούν σπερματοκτόνα ή διάφραγμα ως μέθοδο αντισύλληψης , συμβουλεύονται να χρησιμοποιούν εναλλακτικές μεθόδους .
Η κράνα ( χυμός ή κάψουλες ) μπορεί να μειώσει τις συχνές λοιμώξεις , αλλά τίθεται θέμα μακροπρόθεσμης ανεκτικότητας ενώ σε περισσότερες από το 30 % των περιπτώσεων προκύπτουν γαστρεντερικές διαταραχές .
Η χρήση δύο φορές τη μέρα μπορεί να έχει καλύτερα αποτελέσματα απ ’ ό , τι η χρήση μια φορά τη μέρα .
Από το 2011 , τα ενδοκολπικά προβιοτικά απαιτούν περαιτέρω μελέτη για να διαπιστωθεί κατά πόσο ωφελούν .
Η χρήση προφυλακτικών χωρίς σπερματοκτόνο ή η χρήση αντισυλληπτικών χαπιών δεν αυξάνουν τον κίνδυνο μη σύνθετης ουρολοίμωξης .
Για όσους αντιμετωπίζουν επαναλαμβανόμενες λοιμώξεις , μια παρατεταμένη καθημερινή χρήση αντιβιοτικών έχει αποτέλεσμα .
Στα φάρμακα που χρησιμοποιούνται συχνά περιλαμβάνονται η νιτροφουραντοΐνη και η σουλφαμεθοξαζόλη /τριμεθοπρίμη .
Η μεθεναμίνη είναι ακόμη μια ουσία ουσία που χρησιμοποιείται συχνά γι ’ αυτόν τον σκοπό καθώς στην ουροδόχο κύστη όπου η οξύτητα είναι χαμηλή παράγει φορμαλδεΰδη στην οποία δεν αναπτύσσεται ανθεκτικότητα .
Στις περιπτώσεις όπου οι λοιμώξεις συνδέονται με τη σεξουαλική δραστηριότητα , η λήψη αντιβιοτικών μετά την επαφή μπορεί να είναι χρήσιμη .
Στις γυναίκες μετά την εμμηνόπαυση , η χρήση τοπικών κολπικών οιστρογόνων έχει εξακριβωθεί ότι μειώνει την επανεμφάνιση .
Σε αντίθεση με τις τοπικές αλοιφές , η χρήση κολπικών οιστρογόνων μέσω πεσσών ( πεσσός ) δεν έχει αποδειχτεί το ίδιο χρήσιμη με τη λήψη χαμηλής δόσης αντιβιοτικών .
Αριθμός εμβολίων εμβόλιο βρίσκονται υπό ανάπτυξη από το 2011 .
Στοιχεία που να αποδεικνύουν ότι τα προληπτικά αντιβιοτικά μειώνουν τις ουρολοιμώξεις στα παιδιά υπάρχουν ελάχιστα.Ωστόσο , οι επανεμφανιζόμενες λοιμώξεις σπάνια αποτελούν αιτία περαιτέρω προβλημάτων στα νεφρά αν δεν προϋπάρχουν οποιεσδήποτε ανωμαλίες των νεφρών , με αποτέλεσμα το ποσοστό των πασχόντων από χρόνιες νεφροπάθειες να είναι χαμηλότερο από ένα τρίτο τοις εκατό ( 0,33 % ) στους ενήλικες .
Στα απλά περιστατικά η διάγνωση και η θεραπευτική αγωγή είναι δυνατό να βασίζονται απλώς και μόνο στα συμπτώματα , χωρίς την περαιτέρω εργαστηριακή επιβεβαίωση .
Σε περίπλοκα περιστατικά ή εάν υπάρχει αμφιβολία , ίσως είναι χρήσιμη η επιβεβαίωση της διάγνωσης μέσω ανάλυσης ούρων με σκοπό την ανίχνευση ύπαρξης νιτρωδών στα ούρα , λευκών αιμοσφαιρίων ( λευκοκύτταρα ) ή λευκοκυτταρικής εστεράσης .
Υπάρχει επίσης η μικροσκοπική εξέταση ούρων , με την οποία ανιχνεύεται η ύπαρξη ερυθρών αιμοσφαιρίων , λευκών αιμοσφαιρίων ή βακτηρίων .
Η καλλιέργεια ούρων θεωρείται θετική εάν ο αριθμός των αποικιών είναι μεγαλύτερος ή ίσος με 103 μονάδες σχηματισμού αποικιών ανά mL τυπικού μικροοργανισμού του ουροποιητικού συστήματος .
Μέσω της καλλιέργειας μπορεί επίσης να ελεγχθεί η ευαισθησία στα αντιβιοτικά με αποτέλεσμα να θεωρείται χρήσιμη στην επιλογή της αντιβιοτικής αγωγής .
Παρόλα αυτά , μέσω της αγωγής μπορεί να βελτιωθεί η κατάσταση των γυναικών με αρνητική καλλιέργεια ούρων .
Καθώς τα συμπτώματα μπορεί να είναι ασαφή και σε περίπτωση απουσίας αξιόπιστων εξετάσεων για ουρολοίμωξη , ενδέχεται η διάγνωση να είναι δύσκολη σε ηλικιωμένα άτομα .
Η λοίμωξη του ουροποιητικού συστήματος μπορεί να εντοπίζεται μόνο στο κατώτερο μέρος του συστήματος .
Σε αυτή την περίπτωση είναι γνωστή ως κυστίτιδα .
Εάν εντοπίζεται στο ανώτερο μέρος ονομάζεται πυελονεφρίτιδα .
Η περίπτωση ύπαρξης μεγάλου αριθμού βακτηρίων στα ούρα χωρίς , όμως , και την παρουσία συμπτωμάτων , είναι γνωστή ως ασυμπτωματική βακτηριουρία .
Η ουρολοίμωξη του ανώτερου ουροποιητικού θεωρείται επιπλεγμένη στις περιπτώσεις εγκύων , σε άτομα με σακχαρώδη διαβήτη , με ανοσοκαταστολή ή σε άτομα αρσενικού γένους .
Εάν μια γυναίκα είναι υγιής και στην προεμμηνοπαυσιακή περίοδο τότε η ουρολοίμωξη θεωρείται μη επιπλεγμένη .
Λοίμωξη του ανώτερου ουροποιητικού συστήματος θεωρείται επίσης η λοίμωξης στα παιδιά συνοδευόμενη από πυρετό .
Για να γίνει διάγνωση της ουρολοίμωξης στα παιδιά απαιτείται θετική καλλιέργεια ούρων .
Ο κίνδυνος μόλυνσης αποτελεί συχνή πρόκληση ανάλογα με τη μέθοδο συλλογής , επομένως μια ανώτατη τιμή των 105 CFU/mL χρησιμοποιείται για καθαρό δείγμα ούρων μέσης ούρησης , 104 CFU/mL για δείγμα που έχει ληφθεί με καθετήρα και 102 CFU/mL για δείγμα μέσω υπερηβικής παρακέντησης ( δείγμα που λαμβάνεται απευθείας από την κύστη μέσω σύριγγας ) .
Η χρήση σάκων συλλογής ούρων δε συνιστάται από τον Παγκόσμιος Οργανισμός Υγείας Παγκόσμιος Οργανισμό Υγείας λόγω του υψηλού ποσοστού μόλυνσης κατά την καλλιέργεια και προτιμάται ο καθετηριασμός σε παιδιά που δεν έχουν εκπαιδευτεί ακόμη στη χρήση της τουαλέτας .
Ορισμένοι ιατρικοί σύλλογοι , όπως για παράδειγμα η Αμερικανική Ακαδημία Παιδιατρικής , συνιστά για όλα τα παιδιά κάτω των δύο ετών που έχουν περάσει ουρολοίμωξη υπερηχογράφημα νεφρών και διουρητική κυστεοουρηθρογραφία ( ακτινοσκόπηση της ουροδόχου κύστης και της ουρήθρας κατά τη διάρκεια της ούρησης ) .
Ωστόσο , η απουσία αποτελεσματικής θεραπείας στην περίπτωση που διαπιστωθούν προβλήματα , οδηγεί ορισμένους , όπως για παράδειγμα το Εθνικό Ινστιτούτο για την Υγεία και την Κλινική Ιατρική ( NICE ) του Ηνωμένου Βασιλείου να συνιστά τη διαγνωστική απεικόνιση σε βρέφη κάτω των έξι μηνών ή σε όσους διαπιστώνονται ασυνήθη αποτελέσματα .
Σε γυναίκες με τραχηλίτιδα ( φλεγμονή του τραχήλου ) ή κολπίτιδα ( φλεγμονή του κόλπου ) και στους νεαρούς άνδρες με συμπτώματα ουρολοίμωξης , η μόλυνση με Chlamydia trachomatis ή με μικρόβιο του γονόκοκκου Neisseria gonorrheae ενδέχεται να είναι η αιτία της λοίμωξης .
Η κολπίτιδα μπορεί επίσης να οφείλεται σε μυκητίαση .
Η διάμεση κυστίτιδα ( χρόνιο άλγος της ουροδόχου κύστης ) σε άτομα με επαναλαμβανόμενα επεισόδια ουρολοίμωξης , αρνητική καλλιέργεια ούρων και μη βελτίωση των συμπτωμάτων παρά τη χρήση αντιβιοτικών φαρμάκων , θα πρέπει επίσης να λαμβάνεται υπόψη ως πιθανή αιτία .
Η προστατίτιδα ( φλεγμονή του προστάτη ) μπορεί επίσης να ληφθεί υπόψη στη διαφορική διάγνωση .
Τα αντιβιοτικά φάρμακα αποτελούν τον κύριο στυλοβάτη της θεραπείας .
Τις πρώτες μέρες συνταγογραφείται μερικές φορές μαζί με τα αντιβιοτικά και φαιναζοπυριδίνη προκειμένου να αντιμετωπιστεί το αίσθημα καύσους και η επιτακτική ανάγκη για ούρηση που νιώθει πολλές φορές ο ασθενής .
Ωστόσο , δεν είναι το πλέον σύνηθες φάρμακο που συνιστάται λόγω ανησυχίας ως προς την ασφαλή χρήση του και ειδικά λόγω του αυξημένου κινδύνου μεθαιμοσφαιριναιμίας ( υψηλότερα του φυσιολογικού επιπέδου μεθαιμοσφαιρίνης στο αίμα ) .
Η ακεταμινοφαίνη ( παρακεταμόλη ) μπορεί να χρησιμοποιηθεί για την αντιμετώπιση του πυρετού .
Οι γυναίκες με απλές υποτροπιάζουσες ουρολοιμώξεις μπορεί κατόπιν εμφανίσεως των συμπτωμάτων να ωφεληθούν μέσω της αυτοθεραπείας και τη μετέπειτα ιατρική παρακολούθηση , μόνο στην περίπτωση αποτυχίας της αρχικής θεραπείας .
Η συνταγή για την αντιβίωση μπορεί να δοθεί τηλεφωνικά στο φαρμακοποιό .
Οι μη επιπλεγμένες λοιμώξεις είναι δυνατό να διαγνωστούν και να αντιμετωπιστούν βάσει των συμπτωμάτων και μόνο .
Αντιβιοτικά από του στόματος , όπως για παράδειγμα η τριμεθοπρίμη/σουλφαμεθοξαζόλη ( TMP/SMX ) , οι κεφαλοσπορίνες , η νιτροφουραντοϊνη ή οι φθοριοκινολόνες μειώνουν σημαντικά και εξίσου αποτελεσματικά το χρόνο ανάρρωσης .
Συνήθως η τριήμερη θεραπευτική αγωγή με τριμεθοπρίμη , TMP/SMX ή με μια φθοριοκινολόνη είναι αρκετή , ενώ για την αντιμετώπιση με νιτροφουραντοϊνη απαιτούνται 5-7 ημέρες .
Με τη θεραπεία τα συμπτώματα θα πρέπει να αρχίσουν να υποχωρούν εντός 36 ωρών .
Περίπου 50 % των ασθενών θα αναρρώσουν χωρίς θεραπεία μέσα σε λίγες μέρες ή εβδομάδες .
Η Αμερικανική Εταιρεία Λοιμώξεων δε συνιστά ως πρώτη επιλογή τις φθοριοκινολόνες επειδή υπάρχει το ενδεχόμενο ανάπτυξης ανθεκτικότητας .
Παρά τις προφυλάξεις έχει αναπτυχθεί κάποια ανθεκτικότητα σε όλα αυτά τα φάρμακα λόγω της ευρείας χρήσης τους .
Σε ορισμένες χώρες η τριμεθοπρίμη από μόνη της θεωρείται ότι είναι ισοδύναμη με την ένωση TMP/SMX .
Τα παιδιά με απλή ουρολοίμωξη συχνά ανταποκρίνονται σε τριήμερη αντιβιοτική αγωγή .
Η θεραπευτική αγωγή της πυελονεφρίτιδας είναι πιο ισχυρή απ΄ό , τι εκείνη μιας απλής ουρολοίμωξης .
Συνήθως χορηγούνται είτε μεγαλύτερης διάρκειας αγωγή αντιβιοτικών από του στόματος , είτε αντιβιοτικά ενδοφλεβίως .
Επταήμερη από του στόματος χορήγηση της φθοριοκινολόνης σιπροφλοξασίνη χορηγείται συνήθως όταν το ποσοστό ανθεκτικότητας είναι χαμηλότερο από 10 % .Εάν τα τοπικά ποσοστά είναι υψηλότερα από 10 % τότε συχνά χορηγείται μια δόση κεφτριαξόνης ενδοφλεβίως .
Σε περίπτωση που τα συμπτώματα είναι πιο σοβαρά , ίσως χρειαστεί η εισαγωγή τους ασθενούς σε νοσοκομείο για συνέχιση της αντιβιοτικής θεραπείας .
Επιπλοκές , όπως είναι η απόφραξη των ουροφόρων οδών λόγω λίθου νεφρού πρέπει να λαμβάνονται υπόψη σε περίπτωση μη υποχώρησης των συμπτωμάτων ύστερα από δύο ή τρεις ημέρες θεραπείας .
Οι λοιμώξεις του ουροποιητικού συστήματος είναι περισσότερο ανησυχητικές στην εγκυμοσύνη , λόγω του αυξημένου κινδύνου για φλεγμονή των νεφρών .
Κατά την εγκυμοσύνη τα υψηλά επίπεδα προγεστερόνης αυξάνουν τον κίνδυνο μειωμένου μυϊκού τόνου των ουρητήρων και της κύστης , γεγονός που οδηγεί σε μεγαλύτερες πιθανότητες εμφάνισης παλινδρόμησης , κατά την οποία τα ούρα επιστρέφουν από τους ουρητήρες και την κύστη πίσω στα νεφρά .
Παρόλο που δεν υπάρχει αυξημένος κίνδυνος ασυμπτωματικής βακτηριουρίας στις έγκυες , αν , ωστόσο , εμφανιστεί , τότε το ποσοστό κινδύνου φλεγμονής των νεφρών ανέρχεται σε 25-40 % .
Επομένως , εάν στην εξέταση των ούρων προκύψουν ενδείξεις για λοίμωξη —ακόμη και αν απουσιάζουν τα συμπτώματα— τότε συνιστάται θεραπεία .
Συνήθως χρησιμοποιούνται τα αντιμικροβιακά κεφαλεξίνη ή νιτροφουραντοϊνη επειδή η χορήγησή τους στην εγκυμοσύνη θεωρείται γενικά ασφαλής .
Η φλεγμονή των νεφρών κατά την εγκυμοσύνη μπορεί να οδηγήσει σε πρόωρο τοκετό ή προεκλαμψία ( ύπαρξη υψηλής αρτηριακής πίεσης και νεφρική δυσλειτουργία που μπορεί να οδηγήσει σε παροξυσμούς ) .
Οι λοιμώξεις του ουροποιητικού συστήματος είναι οι πιο συχνές βακτηριακές λοιμώξεις στις γυναίκες .
Πιο συχνά εμφανίζονται στις ηλικίες μεταξύ 16 και 35 ετών .
Σε ένα ποσοστό 10 % των γυναικών η λοίμωξη κάνει την εμφάνισή της κάθε χρόνο , ενώ το 60 % των γυναικών θα εμφανίσουν τη λοίμωξη κάποια στιγμή της ζωής τους .
Οι επαναμολύνσεις είναι συνηθισμένο φαινόμενο .
Στους μισούς περίπου ασθενείς επανεμφανίζεται η λοίμωξη εντός του χρόνου .
Στις γυναίκες η εμφάνιση είναι τέσσερις φορές πιο συχνή απ΄ό , τι στους άντρες .
Η συχνότητα εμφάνισης της πυελονεφρίτιδας είναι 20 έως 30 φορές μικρότερη .
Είναι η πιο κοινή αιτία για ενδονοσοκομειακές λοιμώξεις , οι οποίες ανέρχονται σε ποσοστό περίπου 40 % .
Τα ποσοστά των ασυμπτωματικών βακτηρίων στα ούρα αυξάνονται με την ηλικία από 2 % σε 7 % στις γυναίκες σε αναπαραγωγική ηλικία και μέχρι 50 % στις υπερήλικες σε οίκους ευγηρίας .
Στους άνδρες ηλικίας άνω των 75 ετών , τα ποσοστά ασυμπτωματικών βακτηρίων είναι μεταξύ 7-10 % .
Οι λοιμώξεις του ουροποιητικού συστήματος μπορεί να εμφανιστούν στην παιδική ηλικία σε ποσοστό 10 % .
Η ουρολοίμωξη είναι περισσότερο συχνή σε μικρά αγόρια νεότερα των τριών μηνών που δεν έχουν περιτμηθεί και κατόπιν σε κορίτσια μικρότερα του ενός έτους .
Οι εκτιμήσεις ως προς τη συχνότητα εμφάνισης σε παιδιά ποικίλλουν σε μεγάλο βαθμό .
Σε ένα ποσοστό 2-20 % μιας ομάδας παιδιών ηλικίας 0-2 ετών με πυρετό είχε διαγνωστεί λοίμωξη του ουροποιητικού συστήματος .
Στις Ηνωμένες Πολιτείες οι λοιμώξεις του ουροποιητικού συστήματος αποτελούν το λόγο για 7 εκατομμύρια επισκέψεις σε ιατρεία , ένα εκατομμύριο επισκέψεις στο τμήμα επειγόντων περιστατικών ενός νοσοκομείου και εκατό χιλιάδες νοσοκομειακές περιθάλψεις κάθε χρόνο .
Οι δαπάνες για την αντιμετώπιση της ουρολοίμωξης είναι υψηλές και από άποψη χαμένου εργασιακού χρόνου και από άποψη κόστους ιατρικής περίθαλψης .