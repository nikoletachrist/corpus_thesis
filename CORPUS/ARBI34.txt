Αναγνωρίζεται ως σημαντικός συγγραφέας τρόμου και φαντασίας αλλά και ένας από τους μείζονες συγγραφείς του 20ου αιώνα .
Το 2003 απέσπασε το Μετάλλιο Διακεκριμένης Συνεισφοράς στα Αμερικανικά Γράμματα από το Εθνικό Ίδρυμα Βιβλίου των ΗΠΑ .
Το 2004 απέσπασε το Διεθνές Βραβείο Φαντασίας στην κατηγορία Επίτευγμα Ζωής και το 2007 το βραβείο Grand Master Award από την οργάνωση Mystery Writers of America .
Επίσης , έχει κερδίσει βραβεία Bram Stoker , O.
Henry , Nebula και άλλα .
Το 2015 τιμήθηκε με το Εθνικό Μετάλλιο των Τεχνών από το ανεξάρτητο πρακτορείο Εθνική Χορηγία για τις Τέχνες Ηνωμένων Πολιτειών για τη συνεισφορά του τη λογοτεχνία . Έχει χαρακτηριστεί ως ο `` Βασιλιάς του τρόμου '' .
Τα βιβλία του έχουν πουλήσει συνολικά περισσότερα από 350 εκατομμύρια αντίτυπα και πολλά από αυτά έχουν γίνει κινηματογραφικές ταινίες , μίνι σειρές , τηλεοπτικές σειρές και κόμικς .
Ο Στίβεν Κινγκ γεννήθηκε στις 21 Σεπτεμβρίου του 1947 στο Πόρτλαντ της Πολιτείας Μέιν των ΗΠΑ .
Είναι γιος του ναυτικού Ντόναλντ Έντουιν Κινγκ και της συζύγου του Νέλυ Ρουθ Πίλσμπουρυ . Όταν ο πατέρας του εγκατέλειψε την οικογένειά του το 1949 , όταν ο Στίβεν ήταν 2 χρονών , η μητέρα του ήταν αναγκασμένη να μεγαλώσει μόνη της τον ίδιο και τον μεγαλύτερο αδελφό του Ντέιβιντ .
Μετά βίας μπορούσε να θρέψει την οικογένειά της με ευκαιριακές εργασίες και μετακόμιζε συχνά .
Ο Στίβεν Κινγκ έγραψε τις πρώτες του ιστορίες ήδη στην ηλικία των επτά ετών .
Στον κινηματογράφο παρακολουθούσε συχνά ταινίες επιστημονικής φαντασίας και φανταστικές ταινίες , απ ' όπου προέρχεται και η προτίμησή του για τις ιστορίες τρόμου .
Σε ηλικία δεκατριών ετών βρήκε μια κούτα γεμάτη με ανολοκλήρωτα χειρόγραφα του πατέρα του , κυρίως ιστορίες επιστημονικής φαντασίας και τρόμου .
Στο αυτοβιογραφικό του έργο Οn Writing ( μτφρ : Περί της συγγραφής ) γράφει ότι αυτό ήταν γι ' αυτόν μια καθοριστική εμπειρία .
Σε ηλικία δεκαεννιά ετών εξέδωσε την πρώτη του ιστορία I was a Teenager Grave Robber στο περιοδικό Comics Review .
Από το 1966 έως το 1970 ο Κινγκ σπούδασε αγγλική φιλολογία στο Πανεπιστήμιο του Μέιν , όπου και γνώρισε την αργότερα σύζυγό του Τάμπιθα του γένους Σπρους , με την οποία εξακολουθεί να ζει στο Μέιν .
Στις 2 Ιανουαρίου 1971 παντρεύτηκαν και την ίδια ακόμα χρονιά γεννήθηκε η κόρη τους , Ναόμι .
Από το 1971 αμέσως μετά την αποφοίτησή του ξεκίνησε να διδάσκει στο Χάμπτον του Μέιν ως καθηγητής αγγλικών .
Το εισόδημά του , όμως , ήταν χαμηλό για να μπορέσει να συντηρήσει την οικογένειά του , λόγος για τον οποίο εργαζόταν τα βράδια ως σιδερωτής σε κατάστημα με πλυντήρια . Έτσι , του έμενε μόνο ελάχιστος ελεύθερος χρόνος , τον οποίο χρησιμοποιούσε για να γράφει μικρές ιστορίες .
Αν και τα κατάφερνε πού και πού να πουλήσει κάποιες από αυτές , δεν μπορούσε να εξασφαλίσει το εισόδημά του με την συγγραφή . Ήδη πριν από την επιτυχία του , ο Κινγκ έγραφε αρκετά μυθιστορήματα , τα οποία ωστόσο δεν είχαν γίνει αποδεκτά από τους εκδότες .
Αργότερα τα δημοσίευσε επεξεργασμένα χρησιμοποιώντας το ψευδώνυμο Ρίτσαρντ Μπάχμαν ( Richard Bachman ) .
Ο Κινγκ ξεκίνησε να γράφει το μυθιστόρημά του , Κάρι , σε ένα ενοικιασμένο τροχόσπιτο . Όπως αποκάλυψε στην αυτοβιογραφία του On writing , κατά το διάβασμά του θεώρησε το χειρόγραφο του Κάρι άσχημο και το πέταξε στα σκουπίδια .
Εκεί το βρήκε η γυναίκα του , το ανέσυρε και τον προέτρεψε να το ολοκληρώσει .
Ο Κινγκ το έκανε και το 1973 ο εκδοτικός οίκος Doubleday δέχτηκε την ιστορία .
Λίγο αργότερα , η New American Library απέκτησε τα δικαιώματα βιβλίου τσέπης για το ποσό-ρεκόρ των 400.000 δολαρίων .
Μετά από αυτή την επιτυχία , αποφάσισε να εγκαταλείψει το επάγγελμα του καθηγητή και να αφοσιωθεί ολοκληρωτικά στη συγγραφή .
Υπό το ψευδώνυμο Ρίτσαρντ Μπάχμαν ( Richard Bachman ) , ο Κινγκ δημοσίευε τα μυθιστορήματα : Οργή ( 1977 ) , Η μακριά πορεία ( 1979 ) , Έργα Οδοποιίας ( 1981 ) , Ο Δρομέας ( 1982 ) και Αδύνατος ( 1984 ) .
Επρόκειτο για ένα τεστ που έκανε ο ίδιος , με σκοπό να δει αν θα μπορέσει να επαναλάβει την προηγούμενη επιτυχία του ή αν η δημοσιότητά του ήταν ατύχημα .
Μία εναλλακτική εξήγηση είναι ότι τα στάνταρντς των εκδόσεων εκείνη την εποχή επέτρεπαν την κυκλοφορία μόνο ενός βιβλίου ανά χρονιά .
Εμπνεύστηκε το όνομα από το hard rock συγκρότημα Bachman-Turner Overdrive , του οποίου ήταν φαν .
Στη Ουάσινγκτον , ο βιβλιοπώλης Στιβ Μπράουν ( Steve Brown ) μετά την ανάγνωση του πέμπτου μυθιστορήματος του Μπάχμαν , Αδύνατος , εξέτασε προσεκτικότερα τα προηγούμενα τέσσερα βιβλία του , καθώς έβρισκε πολλές ομοιότητες στο στυλ γραφής του Μπάχμαν και του Κινγκ . Έτσι , πήγε στη Βιβλιοθήκη του Κογκρέσου για να δει τα έντυπα πνευματικών δικαιωμάτων και τελικά βρήκε το όνομα του Κινγκ . Έπειτα , δημοσιεύτηκε ο θάνατος του Μπάχμαν από `` ψευδωνυμικό καρκίνο '' , καθώς ο πραγματικός συγγραφέας είχε ανακαλυφθεί .
Το 1985 , τα τέσσερα μυθιστορήματα επανακυκλοφόρησαν σε συγκεντρωτικό τόμο υπό τον τίτλο Stephen King : The Bachman Books : Four Early Novels .
Το βιβλίο του Κινγκ που κυκλοφόρησε το 1989 με τίτλο The Other Half είναι αφιερωμένο `` στον αποθανών Ρίτσαρντ Μπάχμαν '' .
Το 1996 , όταν κυκλοφόρησε το μυθιστόρημα Desperation , η συνοδευτική νουβέλα Οι Ρυθμιστές είχε την υπογραφή `` Ρίτσαρντ Μπάχμαν '' .
Τον Απρίλιο του 1972 , ο Κινγκ χρησιμοποίησε για μία φορά το ψευδώνυμο Τζον Σουίθεν ( John Swithen ) για την δημοσίευση της ιστορίας μικρού μήκους Το Πέμπτο Τέταρτο στο αμερικανικό ανδρικό περιοδικό Cavalier .
Το 1993 η ιστορία αναδημοσιεύθηκε με το πραγματικό όνομα του Κινγκ στη συλλογή ιστοριών Εφιάλτες και Ονειρότοποι , το οποίο έγινε σειρά κινηματογραφικών ταινιών με τίτλο Nightmares & Dreamscapes : From the Stories of Stephen King .
Η συλλογή ήταν αφιέρωση στον Αμερικανό ποιητή , συγγραφέα και `` μεγάλο παραμυθά '' , όπως γράφει στην αφιέρωσή του ο Κινγκ , Τόμας Γουίλιαμς ( 1926-1990 ) .
Στα τέλη της δεκαετίας του 1970 , ο Κινγκ ξεκίνησε αυτό που έγινε σειρά διασυνδεδεμένων ιστοριών που περιστρέφονται γύρω από έναν μοναχικό πιστολά , τον Roland , ο οποίος κυνηγά τον `` Άντρα με τα Μαύρα '' σε ένα σύμπαν εναλλακτικής πραγματικότητας που υφίσταται ανάμεσα στη Μέση Γη του Τζ .
Ρ.
Ρ.
Τόλκιν και την αμερικανική Άγρια Δύση όπως απεικονίζεται από τον Κλιντ Ίστγουντ και τον Σέρτζιο Λεόνε στις σπαγγέτι γουέστερν ταινίες τους .
Η πρώτη από αυτές τις ιστορίες , με τίτλο The Dark Tower : The Gunslinger , δημοσιευόταν από το 1977 μέχρι το 1981 σε πέντε τμήματα στο περιοδικό The Magazine of Fantasy & Science Fiction .
Το 1977 εκδόθηκε το έργο του με τίτλο Η Λάμψη .
Το βιβλίο σημείωσε μεγάλη επιτυχία και έγινε ένα από τα σημαντικότερα βιβλία του .
Μεταφέρθηκε στον κινηματογράφο το 1980 στην ομώνυμη ταινία του Στάνλεϊ Κούμπρικ , η οποία γνώρισε επίσης μεγάλη επιτυχία .
Ωστόσο , ο Κινγκ δεν ήταν καθόλου ικανοποιημένος με αυτή την εκδοχή και έγραψε το σενάριο για μία μίνι τηλεοπτική σειρά τριών επεισοδίων που προβλήθηκε το 1997 .
Το 1978 κυκλοφόρησε τη συλλογή ιστοριών μικρού μήκους με τίτλο Νυχτερινή Βάρδια ( 1978 ) .
Το 1984 και μαζί με τον Πίτερ Στράουμπ , ο Κινγκ το δημοσιευμένο βιβλίο Το Φυλαχτό .
Ο Στίβεν Σπίλμπεργκ εξασφάλισε για την DreamWorks τα δικαιώματα κινηματογράφησης για το βιβλίο , στο οποίο ο πρωταγωνιστής έπρεπε να ξεκινήσει ένα ταξίδι διαμέσου όλης της Αμερικής και ενός παράλληλου κόσμου .
Το 1985 εκδόθηκε η συλλογή του Κινγκ με τίτλο Skeleton Crew .
Το 1986 έγραψε και σκηνοθέτησε την ταινία Maximum Overdrive , ελαφρώς εμπνευσμένη και βασισμένη στην ιστορία μικρού μήκους του Κινγκ με τίτλο Trucks .
Γι ' αυτήν την σκηνοθετική του απόδοση ήταν υποψήφιος για το Χρυσό Βατόμουρο ως χειρότερος σκηνοθέτης , αλλά τελικά δεν κέρδισε το βραβείο .
Μετά από την αποτυχία της ταινίας , ο Κινγκ θεώρησε την ταινία ως μία εμπειρία και αποφάσισε μην ξανασκηνοθετήσει ποτέ .
Το ίδιο έτος έγραψε το σενάριο για το μουσικό βίντεο Ghosts του Μάικλ Τζάκσον .
Το 1992 δημιουργήθηκε το συγκρότημα Rock Bottom Remainders , το οποίο αποτελείται από συγγραφείς .
Μεταξύ άλλων είναι μέλη και οι Ρίντλεϊ Πίρσον , Ματ Γκρέινινγκ , Έιμι Ταν , Ντέιβ Μπέρι και Σκοτ Τάροου .
Από την ίδρυσή του , το συγκρότημα έχει κάνει πολλές συναυλίες , συνήθως για φιλανθρωπικούς σκοπούς . Όμως , ο Στίβεν Κινγκ , ο οποίος παίζει κιθάρα και τραγουδά ευκαιριακά , δεν συμμετέχει σε όλες τις εμφανίσεις του .
Το 1993 κυκλοφόρησε η συλλογή του Κινγκ με τίτλο Εφιάλτες και Ονειρότοποι .
Το 2000 προκάλεσε το ενδιαφέρον της κοινής γνώμης , όταν δημοσίευσε τη νουβέλα του Riding the Bullet στο διαδίκτυο υπό μορφή ηλεκτρονικού βιβλίου για κατέβασμα .
Αν και το κατέβασαν περισσότεροι από 700 χιλιάδες αναγνώστες και εμφανίστηκε σε εξώφυλλο του περιοδικού Time , διαμαρτυρήθηκε στον πρόλογο της συλλογής ιστοριών Everything 's Eventual ότι πολλοί άνθρωποι ενδιαφέρθηκαν μόνο για τον '' τρόπο δημοσίευσης '' αυτής της ιστορίας , όχι όμως για την ίδια την ιστορία .
Παρά την κριτική , που εξέφρασε ο Κινγκ , το Riding the Bullet προξένησε την δικτυακή δημοσίευση την ίδια χρονιά και ενός δεύτερου βιβλίου με τίτλο The Plant .
Το 2001 δημοσιεύθηκε η συνέχεια του Φυλαχτο , με τον τίτλο Το Μαύρο Σπίτι .
Το 2006 , κατά τη διάρκεια μιας συνέντευξης τύπου στο Λονδίνο , ο Κινγκ ανακοίνωσε ότι θα κυκλοφορήσει άλλο ένα μυθιστόρημα του Μπάχμαν , με τίτλο Blaze .
Αυτό εκδόθηκε στις 12 Ιουνίου του 2007 .
Το 2013 κυκλοφόρησε το μυθιστόρημα σκοτεινής φαντασίας του με τίτλο Δόκτωρ Ύπνος , ως sequel της Λάμψης .
Το ίδιο έτος , το βιβλίο απέσπασε το βραβείο Μπραμ Στόκερ για το Καλύτερο Μυθιστόρημα , ενώ επίσης μεταφέρθηκε στον κινηματογράφο το 2019 στην ομώνυμη ταινία του Μάικ Φλάναγκαν .
Κατά τη διάρκεια μιας περιοδείας για την προώθηση του End of Watch , ο Κινγκ αποκάλυψε ότι συνεργάζεται με τον γιο του , Όουεν Κινγκ , σε ένα μυθιστόρημα τοποθετημένο σε φυλακές γυναικών στη δυτική Βιρτζίνια με τίτλο Sleeping Beauties .
Ο Στίβεν Κινγκ ξεκίνησε από πολύ νωρίς να πίνει και κατάληξε , αρχικά χωρίς να το συνειδητοποιήσει καλά-καλά , στον αλκοολισμό , ενώ ξεκίνησε αργότερα να παίρνει και άλλα ναρκωτικά , όπως αναβολικά και κοκαΐνη .
Από το 1985 ο Κινγκ δεν ήταν μόνο εξαρτημένος από το αλκοόλ , αλλά και από την κοκαΐνη .
Με τη βοήθεια της γυναίκας του , των φίλων του και μιας θεραπείας μπόρεσε να ξεπεράσει τις εξαρτήσεις του στις αρχές του 1990 .
Αυτό που τον παρακίνησε να αποφασίσει την απεξάρτησή του , ήταν ένα επιθετικό τέχνασμα που επινόησε η γυναίκα του : όταν είδε ότι δεν μπορούσε να τον βοηθήσει ή να βοηθηθεί μόνος του , μάζεψε μια μέρα όλους τους φίλους και συγγενείς του και τον εξέθεσε μπροστά τους αποκαλύπτοντας την εξάρτησή του από τα ναρκωτικά .
Στις 19 Ιουνίου του 1999 ο Κινγκ χτυπήθηκε κατά τη διάρκεια ενός περιπάτου από ένα μικρό λεωφορείο και τραυματίστηκε σοβαρά .
Ο οδηγός , Μπράιαν Σμιθ , ήταν μεθυσμένος και τον απασχόλησε ο σκύλος του , όπως ανέφερε ο ίδιος .
Αργότερα ζήτησε δημοσίως συγγνώμη για το ατύχημα , που αυτός προκάλεσε .
Ο Κινγκ νοσηλεύτηκε επί τρεις βδομάδες στο νοσοκομείο .
Μετά από το λάθος μιας τοπικής εφημερίδας πολλοί τον πίστευαν νεκρό .
Κατά την ανάρρωσή του από τις συνέπειες του ατυχήματος έγραψε το μυθιστόρημα Ονειροπαγίδα ( Dreamcatcher ) .
Αργότερα ο Κινγκ αγόρασε το ατυχές αυτοκίνητο , το οποίο την ημέρα ένα χρόνο μετά το ατύχημα το κατέστρεψε και το απέσυρε ιδιόχειρα , για να το αποσύρει ως αντικείμενο αγοραπωλησίας από την κυκλοφορία .
Ο Σμιθ πέθανε σε ηλικία 43 ετών το Σεπτέμβριο του 2000 , συμπτωματικά την ημέρα γενεθλίων του Κινγκ , πράγμα που οδήγησε σε φήμες μυστικιστικού τύπου στην κοινότητα των οπαδών του .
Αναφορές σ ' αυτό το περιστατικό βρίσκονται στο πρώτο επεισόδιο της τηλεοπτικής σειράς Kingdom Hospital , δικής του παραγωγής , καθώς και στα Λύκοι της Κάλλα ( Wolves of the Calla ) και Το τραγούδι της Σουζάννα ( Song of Susannah ) , οι τόμοι τέσσερα και πέντε της σειράς Ο Σκοτεινός πύργος ( The dark Tower ) .
Το ίδιο το ατύχημα είναι θέμα του έβδομου τόμου της σειράς αυτής το Ο Σκοτεινός πύργος ( The dark Tower ) .
Ο Μπράιαν Σμιθ αναφέρεται στο μυθιστόρημα αυτό με το όνομά του .
Οι ιστορίες του Κινγκ ασχολούνται συχνά με καθημερινούς ανθρώπους , που βιώνουν φρικιαστικά και συνήθως υπερφυσικά βιώματα .
Ο Κινγκ είναι γνώστης του φανταστικού τρόμου , με το Danse Macabre παρουσίασε ένα θεματικό βιβλίο , το οποίο σκιαγραφεί την ανάπτυξη της λογοτεχνίας και την φιλμογραφία του τρόμου .
Σ ' ένα άλλο θεματικό βιβλίο ονόματι On writing ( Περί της συγγραφής ) ο Κινγκ δίνει στον αναγνώστη τη δυνατότητα να δει τα προτεινόμενα απ ' αυτόν στιλιστικά μέσα και προσεγγίσεις κατά τη συγγραφή λογοτεχνικών έργων .
Πέρα απ ' αυτό περιέχει το βιβλίο αυτοαναφορές για τις συνθήκες , κάτω από τις οποίες δημιουργήθηκαν κάποια από τα έργα του .
Ωστόσο , έχει γράψει και τα οποία δεν περιείχαν καθόλου ή μόνο ελάχιστα υπερφυσικά στοιχεία , όπως οι νουβέλες Το πτώμα ( The Body ) και το Shawshank Redemption . Ένα από τα βασικότερα θέματα στα μυθιστορήματα τρόμου του Κινγκ είναι το γεγονός , ότι ο τρόμος καραδοκεί πίσω από κατά μεγάλο βαθμό τετριμμένα και καθημερινά πράγματα .
Αυτοκίνητα , κλόουνς , αστυνομικοί , σκυλιά του Άγιου Βερνάρδου , ιδιοκτήτες καταστημάτων ή ένα φανταστικό ψευδώνυμο είναι τα οχήματα , που φέρνουν την φρίκη σ ' έναν συνήθως προαστιακό και κοιμώμενο κόσμο .
Αρκετοί πρωταγωνιστές στα έργα του Κινγκ είναι συγγραφείς ή έχουν συγγραφικές τάσεις .
Παρά την φόρτιση των ρόλων τους είναι συχνά διχασμένες προσωπικότητες , που κατά κανόνα δεν είναι θετικά φορτισμένες .
Στο Μίζερι ( Misery ) του 1987 , όπως και στη νουβέλα Το μυστικό παράθυρο , ο μυστικός κήπος από τη συλλογή ιστοριών μικρού μήκους Λανγκολίερς ( Langoliers ) του 1990 , και τελευταία στο Η Ιστορία Της Λίζι ( Lisey 's story ) του 2006 , ο Κινγκ επεξεργάζεται το φόβο του για τους παράφορους οπαδούς .
Τον Οκτώβριο του 1980 ο Κινγκ παραλαμβάνει για πρώτη φορά το βραβείο World Fantasy Award ( θα ακολουθήσουν και άλλα ) , ένα χρόνο αργότερα του αποδίδεται από το πανεπιστήμιο του Μέιν στο Ορόνο ένας ακαδεμικός τιμητικός τίτλος .
Εκείνη τη στιγμή ήταν σε ηλικία 34 ετών ο νεότερος φορέας αυτού του τίτλου .
Ακόμα παραλαμβάνει τα βραβεία British Fantasy Award , Nebula Award , Bram Stoker Award , O.
Henry Award , Locus Award και το Deutscher Phantastik-Preis ( γερμανικό βραβείο φαντασίας ) καθώς επίσης πολλές άλλες διακρίσεις .
Το 2003 προς αγανάκτηση πολλών κριτικών τιμήθηκε με το National Book Award to American Letters .
Το αμερικάνικο Ίδρυμα National Book τίμησε έτσι τα έργα του ως εξέχουσες συνεισφορές στο γραπτό λόγο , πολλοί κριτικοί , όμως , αντιδρούσαν με ανοιχτή επίκριση : Θεώρησαν ότι η λογοτεχνία της [ βιομηχανικής ] γραμμής συναρμολόγησης του Κινγκ δεν έχει να επιδείξει καμία λογοτεχνική αξία , αισθητικό επίτευγμα ή εφευρετική ευφυΐα και ως εκ τούτου δεν αρμόζει να τιμηθεί με ένα τόσο σημαντικό βραβείο .
Το έργο του Κινγκ έχει μεταφερθεί πολλές φορές σε μέσα όπως ο κινηματογράφος και η τηλεόραση .
Ο Στίβεν Κινγκ κάνει μικρά περάσματα ( cameo ) από τις ταινίες που βασίζονται στο υλικό του .