Το 1928 είχε και ομάδα γυναικών που μετείχε στο αντίστοιχο γυναικείο πρωτάθλημα .
Αρχικά η ομάδα αγωνιζόταν στο γήπεδο του Πανελληνίου και του Παναθηναϊκού .
Η ύπαρξη όμως πολλών ομάδων στην ίδια περιοχή αποτελούσε εμπόδιο για τη δημιουργία διακριτής ταυτότητας φιλάθλων . Έτσι το 1932 ο σύλλογος αποφάσισε τη μεταφορά του στο Περιστέρι , συγχωνεύοντας στα σπλάχνα του την τότε ομάδα της περιοχής , τον « Νέο Αστέρα » , από την οποία προέρχεται το παρόν έμβλημά του , ένα μπλε άστρο .
Ως το 1932 η δημοφιλέστερη ομάδα στο Περιστέρι ήταν ο « Νέος Αστήρ » , ο οποίος ξεχώριζε από τις υπόλοιπες ομάδες της συνοικίας που ήταν η « Τόλμη Περιστερίου » ( ιδρύθηκε το 1927 από τους Ρ. και Γ.
Συνανίδη , Α.
Ταξιάρχη και Σ.
Γαβαλίδη ) , η « Αστραπή » και ο « Απόλλων » ( ιδρύθηκε το 1929 ) .
Ο Νέος Αστήρ είχε ιδρυθεί το 1927 από τα υπολείμματα « Ένωσης Περιστερίου » , ενός παλιότερου σωματείου που είχε αδρανήσει .
Το πρώτο Δ.Σ . συγκροτήθηκε το 1928 με πρόεδρο τον Γ.
Τσουρουκτσόγλου και γραμματέα τον Δ.
Θεοδώρου , ο οποίος ήταν και ο πιο δραστήριος παράγων του συλλόγου .
Η ομάδα σύντομα κατέκτησε τις καρδιές των φιλάθλων της πόλης πετυχαίνοντας αρκετές νίκες επί γειτονικών σωματείων .
Επίσης , μαζί με τα υπόλοιπα σωματεία της πόλης διαμόρφωσαν γήπεδο για να αγωνίζονται , το οποίο απέκτησε τη φήμη απροσπέλαστης έδρας και οι άλλες ομάδες το αποκαλούσαν « κοπτήρι » , διότι εκεί κόβονταν οι ελπίδες τους για νίκη .
Την περίοδο 1928–29 ο Ν.
Αστέρας εντάχθηκε στην Γ΄ κατηγορία της ΕΠΣΑ , στον 5ο όμιλο . Ήταν η πρώτη και η μοναδική επίσημη ομάδα από το Περιστέρι και παρέμεινε στην ίδια κατηγορία ως την περίοδο 1932–33 , οπότε απορροφήθηκε από τον Ατρόμητο Αθηνών που μετακόμισε στο Περιστέρι προσφέροντας στον νέο σύλλογο το γαλάζιο αστέρι που από τότε έγινε έμβλημα του Ατρόμητου .
Το 1930 τη βασική ομάδα του Ν.
Αστέρα αποτελούσαν οι ποδοσφαιριστές : Π.
Μπίμης , Κ.
Μαδέλας , Σ.
Καλαϊτζόπουλος , Σ.
Μαυρομάτης , Γ.
Αναγνωστίδης , Β.
Βατιστός , Δ.
Ζεϊμπέκος , Α.
Κόνσολας , Μ.
Γκαμπόλιος , Α.
Αναγνωστίδης ( αρχηγός ) , Α.
Χριστοδούλου , Σ.
Κασιμάτης .
Η ιστορική τρίτη θέση στο πρωτάθλημα του 1928 δεν είχε συνέχεια καθώς η πορεία της ομάδας δεν υπήρξε ανάλογη , είτε συμμετέχοντας στα πρωταθλήματα της ΕΠΣΑ , είτε ( μεταγενέστερα ) αποτελώντας `` ασανσέρ '' μεταξύ της μεγάλης και των μικρότερων εθνικών κατηγοριών .
Επόμενη συμμετοχή μετά το 1928 , σε πανελλήνια διοργάνωση , είχε το 1939 , όταν τερμάτισε τελευταίος στον Νότιο όμιλο .
Από το 1940 έως και το 1962 , ο Ατρόμητος αγωνίστηκε στα πρωταθλήματα Αθηνών ( την τελευταία του χρονιά , 1961–62 , κατέκτησε και το Πρωτάθλημα Αθηνών ) , ενώ από το 1960 συμμετείχε στη Β ' Εθνική κατηγορία , που από την περίοδο 1962-63 ξεκίνησε να υφίσταται ως μόνιμη κατηγορία , πριν τη μεγαλύτερη Α ' Εθνική κατηγορία .
Στην Β ' παρέμεινε συνεχόμενα , ως την περίοδο 1971–72 , όταν και κέρδισε την άνοδο στη μεγαλύτερη κατηγορία της Ελλάδος .
Την περίοδο 1972–73 , ο Ατρόμητος πραγματοποίησε την ιστορική πρώτη του συμμετοχή , στην 1η Εθνική κατηγορία , τερματίζοντας 16ος σε σύνολο 18 ομάδων και υποβιβάστηκε .
Επέστρεψε την μεθεπόμενη περίοδο ( 1974–75 ) όπου ήταν η τελευταία ομάδα πάνω από τη ζώνη του υποβιβασμού ( 13η θέση σε σύνολο 18 ) .
Ακολούθησε μια αρκετά καλή χρονιά , τερματίζοντας στην 9η θέση , με τις ομάδες να έχουν μειωθεί σε 16 την περίοδο 1975–76 .
Την επόμενη χρονιά ( 1976–77 ) , ο Ατρόμητος πραγματοποίησε μια απογοητευτική πορεία , τερματίζοντας τελευταίος και έτσι ο υποβιβασμός ήταν αναπόφευκτος .
Τέσσερις χρονιές αργότερα , την περίοδο 1980–81 , επέστρεψε στην κορυφαία κατηγορία , ως Πρωταθλητής Β ' Εθνικής , όμως τερμάτισε και πάλι τελευταίος και υποβιβάστηκε .
Από την έναρξη της δεκαετίας του 80 ' έως και τα μέσα της δεκαετίας του 2000 , ο Ατρόμητος ανεβοκατέβαινε τις μικρότερες κατηγορίες .
Το 1987 υποβιβάστηκε για πρώτη φορά στην ιστορία του , στην Γ ' Εθνική , επέστρεψε την αμέσως επόμενη χρονιά στη Β ' , για να πέσει εκ νέου στην Γ ' το 1994 , ενώ έφτασε μέχρι και την Δ ' Εθνική την περίοδο 1997–98 , αλλά επέστρεψε στην Γ ' , ως Πρωταθλητής της 4ης τη τάξει κατηγορίας Ελλάδος .
Το 2002 , επέστρεψε στη δεύτερη κατηγορία , έπειτα από οκτώ χρόνια απουσίας .
Την περίοδο 2004–05 ο Ατρόμητος εμφανίστηκε αδύναμος στη Β ' Εθνική τερματίζοντας προτελευταίος .
Προ του φάσματος του υποβιβασμού και χωρίς να επηρεαστούν τα διακριτικά , το όνομα ή η έδρα του , συγχωνεύτηκε με τη Χαλκηδόνα , η οποία είχε μια αξιόλογη πορεία στην Α ' εθνική και αποτελούσε φόβητρο για τις μεγάλες ομάδες , όμως δεν διέθετε ικανό σε αριθμό φίλαθλο κοινό .
Tο τελευταίο αποτελείτο κατά βάση από εργαζόμενους του ομίλου πετρελαιοειδών ΕΤΕΚΑ του Γιώργου Σπανού , προέδρου της ομάδας .
Κατ ' αυτόν τον τρόπο , συνδυάστηκε η ποιότητα του έμψυχου υλικού της Χαλκηδόνας με τη δυναμική των φιλάθλων του Περιστερίου .
Η ημερομηνία που οριστικοποιήθηκε επίσημα η συγχώνευση με ανακοίνωση , ήταν η 31η Μαΐου του 2005 .
Την περίοδο 2005–06 , η `` νεοσύστατη '' –πλέον– ομάδα , πραγματοποίησε μια αξιοπρεπέστατη παρουσία , αντάξια αυτής που είχε συνηθίσει τους αντιπάλους της , η Χαλκηδόνα , κατέκτησε την έβδομη θέση στο πρωτάθλημα και εκμεταλλευόμενη την αδυναμία του ΠΑΟΚ να συμμετάσχει στα κύπελλα Ευρώπης ( η ΠΑΕ Ατρόμητος έστειλε απευθείας επιστολή διαμαρτυρίας στην UEFA παρακάμπτοντας την ΕΠΟ ) , εξασφάλισε για την επόμενη χρονιά την παρθενική της εμφάνιση σε επίσημους ευρωπαϊκούς αγώνες ( κύπελλο UEFA ) .
Την ίδια περίοδο στο κύπελλο Ελλάδας απογοήτευσε , αποκλειόμενος από τον Θρασύβουλο από τον πρώτο γύρο που πήρε μέρος .
Η έναρξη της περιόδου 2006–07 βρήκε τον Ατρόμητο να δίνει τους πρώτους ευρωπαϊκούς αγώνες της ιστορίας του απέναντι στην κατοπινή τροπαιούχο του θεσμού Σεβίλλη .
Για άλλη μια χρονιά απογοήτευσε στο κύπελλο Ελλάδας , καθώς αποκλείστηκε πάλι στον πρώτο γύρο που πήρε μέρος , από τον Ηλυσιακό .
Το τέλος της περιόδου αυτής τον βρήκε μια θέση χαμηλότερα από την προηγούμενη στο πρωτάθλημα , στην όγδοη , με επίσης αξιοπρεπή παρουσία .
Την περίοδο 2007–08 , μολονότι μέχρι τα μισά του πρωταθλήματος ( την 15η αγωνιστική και την ήττα από τον Πανιώνιο στο Περιστέρι ) βρισκόταν στην 6η θέση , ο Ατρόμητος με έναν απογοητευτικό δεύτερο γύρο , υποβιβάστηκε .
Αντιθέτως , στο κύπελλο Ελλάδας ( 2008 ) , έφτασε για πρώτη φορά στην μέχρι τότε ιστορία του , έως τα ημιτελικά της διοργάνωσης , όπου αποκλείστηκε από τον Άρη Θεσσαλονίκης .
Πριν αποκλειστεί , ξεπέρασε κατά σειρά τις ομάδες των Ολυμπιακού Βόλου , Αστέρα Τρίπολης και ΟΦΗ .
Την επόμενη περίοδο ( 2008–09 ) , ο Ατρόμητος διατήρησε στη σύνθεσή του πολλούς ποδοσφαιριστές επιπέδου Α ' Εθνικής ( αγωνιζόμενοι πολλά χρόνια στην κορυφαία κατηγορία ) , έχοντας ως στόχο να επιστρέψει άμεσα στη Σούπερ Λίγκα , τον οποίο κατάφερε με εμφατικό τρόπο , ως πρωταθλητής Β ' Εθνικής , εξασφαλίζοντας από πολύ νωρίς την άνοδο .
Την ίδια χρονιά , στο κύπελλο Ελλάδας ( 2009 ) , αποκλείστηκε από τον Άρη στη φάση των 32 , έχοντας αποκλείσει Φωστήρα και Κορωπί .
Η επιστροφή του στην A΄ κατηγορία , την περίοδο 2009–10 , συνδυάστηκε με πολύ καλές εμφανίσεις και τελικά τερμάτισε έβδομος , πραγματοποιώντας μια πολύ καλή χρονιά .
Στο κύπελλο Ελλάδας ( 2009–10 ) αποκλείστηκε στη φάση των 16 από τον ΠΑΣ Γιάννινα , ενώ στους 32 είχε ξεπεράσει το εμπόδιο του Βισαλτιακού .
Το 2011 βρήκε τον σύλλογο ενώπιον της μεγαλύτερης πρόκλησης της , έως τότε , ιστορίας του , καθώς αντιμετώπισε στον τελικό του κυπέλλου Ελλάδας την ΑΕΚ διεκδικώντας με αξιώσεις την κατάκτηση του τροπαίου .
Τελικά σε έναν αγώνα που στιγματίστηκε από σοβαρά επεισόδια , η ΑΕΚ κατέκτησε τη νίκη επικρατώντας με 3–0 ( με τον αγώνα να διακόπτεται ένα λεπτό πριν τη λήξη και τον διαιτητή Τάσο Κάκο να βγαίνει στον αγωνιστικό χώρο μετά από δέκα λεπτά διακοπής , σφυρίζοντας το τέλος του ) .
Στο πρωτάθλημα όμως , η ομάδα του Ατρόμητου γλίτωσε τον υποβιβασμό την προτελευταία αγωνιστική , παρόλο που δημιούργησε δύσκολο εμπόδιο στους εντός έδρας αγώνες της , σημειώνοντας μόλις 2 ήττες στο Περιστέρι , ενώ εντυπωσίασε σε αρκετές περιπτώσεις , όπως με τη νίκη 3–1 επί του Ολυμπιακού και την εκτός έδρας νίκη 1–0 επί του ΠΑΟΚ .
Την επόμενη αγωνιστική περίοδο ( 2011–12 ) , ο Ατρόμητος έκανε μια εκπληκτική χρονιά , βάζοντας τα θεμέλια για ακόμα μεγαλύτερες διακρίσεις τα επόμενα χρόνια .
Εξασφάλισε στο πρωτάθλημα την έξοδο στην Ευρώπη , τερματίζοντας στην κανονική διάρκειά του τρίτος μαζί με τον ΠΑΟΚ και κέρδισε τη συμμετοχή του για πρώτη φορά στα πλέι οφ .
Εκεί τερμάτισε τρίτος ( τέταρτη κατά σειρά ομάδα μαζί με τον πρωταθλητή ) και προκρίθηκε για δεύτερη φορά στην ιστορία του , σε ευρωπαϊκή διοργάνωση .
Ταυτόχρονα για δεύτερη συνεχόμενη χρονιά προκρίθηκε στον τελικό του κυπέλλου Ελλάδας ( 2011–12 ) έχοντας αποκλείσει στα προημιτελικά και στα ημιτελικά , τον Άρη και τον ΠΑΟΚ αντίστοιχα .
Στον τελικό που έγινε στις 28 Απριλίου 2012 απέναντι στον Ολυμπιακό , ήρθε ισόπαλος στην κανονική διάρκεια του αγώνα με 1-1 , όμως με γκολ που δέχτηκε στο τελευταίο λεπτό της παράτασης , έχασε το τρόπαιο ( τελικό σκορ 2–1 υπέρ του Ολυμπιακού ) .
Η περίοδος 2012–13 ήταν ανάλογη με την προηγούμενη και ξεκίνησε με τη δεύτερη συμμετοχή του συλλόγου στην Ευρώπη , όπου αποκλείστηκε από την αγγλική Νιούκασλ Γιουνάιτεντ .
Στο κύπελλο Ελλάδας ( 2012–13 ) αποκλείστηκε νωρίς από τον Ολυμπιακό Βόλου , όμως στο πρωτάθλημα τερμάτισε με ευκολία στην τέταρτη θέση .
Η απόδοση όμως του συλλόγου μέσα στη χρονιά δεν εντυπωσίασε και αφού αρχικά παραιτήθηκε ο προπονητής που ξεκίνησε Ντούσαν Μπάγεβιτς , ο αντικαταστάτης του Νίκος Αναστόπουλος απολύθηκε λίγο πριν το τέλος της κανονικής περιόδου .
Στα πλέι οφ την ομάδα καθοδήγησε ο Γιώργος Παράσχος και αλλάζοντας την εικόνα του συλλόγου προς το καλύτερο , η έξοδος στα προκριματικά του Τσάμπιονς Λιγκ χάθηκε στον τελευταίο αγώνα του μίνι πρωταθλήματος , όμως για δεύτερη συνεχόμενη χρονιά προκρίθηκε στα πλέι οφ του Γιουρόπα Λιγκ και για τρίτη φορά στην ιστορία του εξασφάλισε την έξοδό του στην Ευρώπη .
Ο Ατρόμητος συνέχισε να δείχνει το καλό του πρόσωπο και την περίοδο 2013–14 , επιβεβαιώνοντας πως βρίσκεται πλέον ανάμεσα στις κορυφαίες ελληνικές ομάδες .
Στο κύπελλο αποκλείστηκε πολύ δύσκολα από τον Ολυμπιακό στην προημιτελική φάση , με δύο ισοπαλίες , 0–0 εκτός έδρας και 1–1 στο Περιστέρι , ενώ είχε περάσει τα εμπόδια Παναιτωλικού και Φωστήρα .
Στο πρωτάθλημα τερμάτισε τρίτος στην κανονική διάρκεια , στα πλέι οφ όμως υποχώρησε μια θέση , τερματίζοντας τέταρτος στη συνολική βαθμολογία . Ένα σημαντικότατο επίτευγμα για τη συγκεκριμένη περίοδο είναι πως για τρίτη συνεχόμενη χρονιά και τέταρτη φορά στην ιστορία του , εξασφάλισε τη συμμετοχή του στις ευρωπαϊκές διοργανώσεις της επόμενης περιόδου .
Στο πρωτάθλημα της περιόδου 2014-15 τερμάτισε πέμπτος στην κανονική διάρκειά του και τέταρτος έπειτα από τη διαδικασία των πλέι οφ , εξασφαλίζοντας για τέταρτη συνεχή χρονιά ( και πέμπτη συνολικά ) την έξοδό του στο Γιουρόπα Λιγκ .
Στο ξεκίνημα της περιόδου 2015–16 ο Ατρόμητος κατάφερε για πρώτη φορά στην ιστορία του να προκριθεί σε επόμενη φάση ευρωπαϊκής διοργάνωσης , ενώ στο πρωτάθλημα τερμάτισε όγδοος και στο κύπελλο έφτασε μέχρι την ημιτελική φάση .
Στο πρωτάθλημα της περιόδου 2016–17 τερμάτισε για δεύτερη συνεχή χρονιά στην όγδοη θέση .
Την επόμενη αγωνιστική περίοδο ( 2017–18 ) , ο Ατρόμητος πραγματοποίησε εξαιρετικές εμφανίσεις και επέστρεψε στις ευρωπαϊκές διοργανώσεις τερματίζοντας τέταρτος .
Η περίοδος 2018–19 ξεκίνησε για τον Ατρόμητο με τον πρόωρο αποκλεισμό στο Europa League από την Ντιναμό Μπρεστ ( 3–4 και 1–1 ) , δεχόμενος γκολ στο τελευταίο λεπτό του επαναληπτικού αγώνα στο Περιστέρι , όμως στη συνέχεια ακολούθησε εξαιρετική πορεία στο πρωτάθλημα τερματίζοντας ξανά στην τέταρτη θέση και εξασφαλίζοντας τη συμμετοχή του στις ευρωπαϊκές διοργανώσεις για δεύτερη συνεχή χρονιά .
Ο Ευθύμης Κουλούρης , δανεικός από τον ΠΑΟΚ , χρίστηκε 1ος σκόρερ της Σούπερ Λιγκ , ενώ στο κύπελλο Ελλάδας έκανε κάποιες εντυπωσιακές εμφανίσεις στη φάση των ομίλων , νικώντας τον Ηρακλή με 1–6 και τη Θύελλα Καμαρίου με 0–8 , φτάνοντας μέχρι την προημιτελική φάση , όπου αποκλείστηκε από την ΑΕΚ .
Η αποχώρηση του προπονητή Νταμίρ Κάναντι το καλοκαίρι του 2019 , αλλά και οι αποχωρήσεις ποδοσφαιριστών που πρωταγωνίστησαν στην προηγούμενη αγωνιστική περίοδο ( Κουλούρης , Χατζηισαΐας , Μπουσουλάτζιτς , Σάκιτς , Μπρούνο ) επέφεραν σημαντικές αλλαγές στην ομάδα .
Ο Γιάννης Αναστασίου ανέλαβε την τεχνική ηγεσία , ενώ ήρθαν έμπειροι ποδοσφαιριστές ( Βέλλιος , Ανδρούτσος , Μπαένα , Γκάλο ) .
Η περίοδος 2019-20 ξεκίνησε με την επιτυχημένη πρόκριση στο Europa League επί της σλοβακικής Ντούναϊσκα Στρέντα με δύο νίκες ( 2–1 , 3–2 ) , αλλά στη συνέχεια οι δύο κακές εμφανίσεις και ο αποκλεισμός από την πρωταθλήτρια Πολωνίας Λέγκια Βαρσοβίας ( 0–0 , 0—2 ) καθώς και οι μέτριες εμφανίσεις στο πρωτάθλημα οδήγησαν στην αντικατάσταση του Αναστασίου από τον Σάββα Παντελίδη τον Νοέμβριο του 2019 , χωρίς όμως να γίνει εφικτό κάτι καλύτερο από την 7η θέση στο πρωτάθλημα .
Στο κύπελλο Ελλάδας , ο Ατρόμητος έφτασε μέχρι την προημιτελική φάση , όπου αποκλείστηκε από τον Άρη .
Από την επιστροφή στην κορυφαία κατηγορία το 2009 , η ΠΑΕ παρουσιάζει θετικό ισοζύγιο στις αγοραπωλησίες ποδοσφαιριστών ( περιλαμβάνονται τα έξοδα/έσοδα για/από δανεισμούς ) , με αποτέλεσμα να έχει εισπράξει περισσότερα από 3,4 εκατομμύρια ευρώ , με χαρακτηριστικό το γεγονός ότι το καλοκαίρι του 2015 έλαβε χώρα η πρώτη αγορά των τελευταίων 6 χρόνων .
Επίσης , σύμφωνα με τα δημοσιευμένα στοιχεία ισολογισμού της UEFA στο πέρας του εκάστοτε οικονομικού έτους , τα έσοδα από τη συμμετοχή σε προκριματικούς γύρους και πλέι οφ του Γιουρόπα Λιγκ , χωρίς τις εισπράξεις εισιτηρίων στους εντός έδρας αγώνες , ανέρχονται σε 840 χιλιάδες ευρώ .
Ο Ατρόμητος εξασφάλισε για πρώτη φορά την έξοδό του στις ευρωπαϊκές διοργανώσεις στο κύπελλο ΟΥΕΦΑ της περιόδου 2006–07 , όπου αντιμετώπισε στην πρώτη φάση την ισπανική Σεβίλλη , μετέπειτα νικήτρια του θεσμού , από την οποία αποκλείστηκε με δύο ήττες ( 1–2 και 0–4 ) .
Την περίοδο 2012–13 πραγματοποίησε τη δεύτερη ευρωπαϊκή του συμμετοχή , όπου τέθηκε αντιμέτωπος με την αγγλική Νιούκαστλ Γιουνάιτεντ , στην τελευταία φάση πριν τους ομίλους του Europa League . Έπειτα από εξαιρετική εμφάνιση αναδείχθηκε ισόπαλος 1–1 στον εντός έδρας πρώτο αγώνα , ενώ στον επαναληπτικό ηττήθηκε 1–0 στην Αγγλία , με επίσης πολύ καλή παρουσία .
Η πρώτη του νίκη ( και μάλιστα εκτός έδρας ) σημειώθηκε την περίοδο 2013–14 επί της ολλανδικής Άλκμααρ με 2–0 , δεν κατάφερε όμως να ανατρέψει το σε βάρος του 1–3 του πρώτου αγώνα στο Περιστέρι .
Δύο χρόνια αργότερα ( 2015–16 ) πανηγύρισε την πρώτη του πρόκριση , αποκλείοντας στον τρίτο προκριματικό γύρο του Γιουρόπα Λιγκ τη σουηδική ΑΪΚ Στοκχόλμης με δύο νίκες ( 3–1 στη Στοκχόλμη και 1–0 στο Περιστέρι ) , δεν μπόρεσε όμως να ξεπεράσει το εμπόδιο της τουρκικής Φενέρμπαχτσε στην επόμενη φάση .
Η δεύτερη ευρωπαϊκή πρόκριση ήρθε την περίοδο 2019–20 στον δεύτερο προκριματικό γύρο για τον ίδιο θεσμό , ξανά με δύο νίκες ( 2–1 εκτός και 3–2 εντός ) , αποκλείοντας αυτήν τη φορά την Ντούναϊσκα Στρέντα από τη Σλοβακία .