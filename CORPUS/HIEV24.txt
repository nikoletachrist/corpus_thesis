Ακόμη , θεωρεί ότι η Γαλλική Επανάσταση πρέπει να συσχετισθεί , κυρίως , με την ευημερία κατά τον ΙΗ΄ αιώνα και όχι μόνο με τη δοκιμασία των λαϊκών τάξεων .
Ο συγγραφέας καταλήγει στο συμπέρασμα ότι οι περισσότεροι θεσμοί , οι οποίοι αποδίδονται στην Επανάσταση , προϋπήρχαν στο Παλαιό Καθεστώς , κυρίως , με τη μορφή διοικητικών μέτρων .
Μεταξύ των άλλων Γάλλων ιστορικών που έγραψαν για την Επανάσταση είναι και οι ακόλουθοι : • Jules Michelet ( 1798-1874 ) – Το έργο του « Ιστορία της Γαλλικής Επανάστασης » , που δημοσιεύθηκε μετά την Επανάσταση του 1848 , είναι ένα από τα ελάσσονα έργα ενός γενικά αξιόλογου συγγραφέα .
Στον 20ο αιώνα , αν και θεωρείται ως ένα έργο με σφάλματα , έχει γνωρίσει ένα νέο ενδιαφέρον και επιρροή χάρη στο ότι αξιολογεί την Επανάσταση με τους δικούς της όρους .
Ο Michelet , όπως και ο Carlyle , έχει μαθητές σε διάφορες σχολές της σύγχρονης ιστορίας , των οποίων κοινός στόχος είναι να προσεγγίσουν το θέμα μέσα από τη συμμετοχή μάλλον παρά την αντικειμενικότητα . • Louis Blanc ( 1811-1882 ) - Το 13-τομο έργο του « Ιστορία της Γαλλικής Επανάστασης » ( 1847-1862 ) παρουσιάζει ουτοπικές σοσιαλιστικές απόψεις , και συμμερίζεται τον Ιακωβινισμό . • Théodore Gosselin ( 1855-1935 ) - Πιο γνωστός με το ψευδώνυμο « G .
Lenotre '' . • Albert Sorel ( 1842-1906 ) – Iστορικός της διπλωματίας . Έγραψε το « L'Europe et la Révolution française ( 8 τόμοι , 1895-1904 ) .
Το εισαγωγικό τμήμα του έχει μεταφραστεί στα αγγλικά ως « Europe under the Old Regime » ( 1947 ) . • Edgar Quinet ( 1803-1875 ) – Όψιμος ρομαντικός αντι-καθολικός εθνικιστής .
Διαλέξεις και άρθρα του δημοσιεύτηκαν ενοποιημένα σε πολύτομα έργα ( όπως το “ Le Christianisme et la Revolution Francaise ” , εκδ . 1945 ) μετά τον θάνατό του . Ένα από τα πιο διάσημα έργα σε αγγλική γλώσσα παραμένει το δίτομο « The French Revolution , A History » ( 1837 ) του Carlyle ..
Πρόκειται για ένα ρομαντικό έργο , τόσο σε στυλ όσο και σε άποψη .
Παθιασμένος με το ενδιαφέρον του για τους φτωχούς και για τους φόβους και τις ελπίδες της Επανάστασης , ο ίδιος ( ενώ παραμένει ιστορικά αρκετά ακριβής ) συχνά ενδιαφέρεται περισσότερο να αποδώσει τις εντυπώσεις του για τις ελπίδες και τις προσδοκίες των ανθρώπων ( και την αντίθεσή του στην αποστεωμένη ιδεολογία – τις `` μορφές '' ή `` -ισμούς '' - όπως τους αποκαλούσε ) παρά να παραμείνει κοντά στα γεγονότα .
Το αναμφισβήτητο πάθος και η ένταση του κειμένου μπορεί επίσης να οφείλεται στο περίφημο περιστατικό κατά το οποίο έστειλε το ολοκληρωμένο σχέδιο του πρώτου τόμου στον John Stuart Mill για σχόλια , αλλά η υπηρέτρια του Mill το έκαψε κατά λάθος , αναγκάζοντας τον Carlyle να το ξαναγράψει από το μηδέν . Έγραψε στον Ralph Waldo Emerson ότι η συγγραφή του βιβλίου ήταν η `` η πλέον τρομακτική εργασία που ανέλαβε ποτέ '' .
Με τα αίτια της Γαλλικής Επανάστασης ασχολήθηκαν οι Μαρξ και Έγκελς .
Σύμφωνα με τη θεώρησή τους , η Αστική Επανάσταση , όπως αποκαλείται , υπήρξε αποτέλεσμα της νίκης του αστικού καπιταλισμού επί του φεουδαρχικού απολυταρχισμού .
Σημειώνεται ότι κατά τον κλασσικό μαρξισμό η αιτία της Επανάστασης είναι η ταξική πάλη .
Κατά τον Μαρξ το προεπαναστατικό καθεστώς υπηρετούσε τα συμφέροντα των προνομιούχων σε βάρος άλλων τάξεων και ως εκ τούτου ο επαναστατικός αγώνας κατέστη ο μόνος τρόπος πραγματοποίησης των κοινωνικών αλλαγών .
Ο ίδιος αντιτίθεται στην ερμηνεία , σύμφωνα με την οποία το κίνημα των ιδεών προετοίμασε το έδαφος για την επερχόμενη κοινωνική μεταβολή .
Σε αντίθεση με τους Μαρξ και Ένγκελς , οι Σοβιετικοί ιστορικοί έδιναν έμφαση στο λαϊκό ακτιβισμό , ο οποίος συνέβαλε καθοριστικά στην έκβαση των γεγονότων .
Θεωρούν ως βασική αιτία της Επανάστασης το απολυταρχικό φεουδαρχικό σύστημα , το οποίο δεν συμβάδιζε με τις οικονομικο-κοινωνικές συνθήκες του ΙΗ΄ αιώνα .
Ο φεουδαρχισμός αποτελούσε εμπόδιο στην εξέλιξη των παραγωγικών δυνάμεων , οι οποίες ρύθμιζαν την κρατική οργάνωση .
Συγκεκριμένα , ο Manfred υποστηρίζει ότι η Επανάσταση άρχισε ουσιαστικά με τις αγροτικές εξεγέρσεις στα τέλη του 1788 , καθώς και τις αναταραχές του επόμενου έτους , οι οποίες προκλήθηκαν από τις εξαθλιωμένες λαϊκές μάζες των πόλεων .
Στην πραγματικότητα , η αστική τάξη με τη συμμετοχή του λαού πέτυχε την αναμόρφωση της κοινωνίας σύμφωνα με τον καπιταλιστικό τρόπο που ταίριαζε στα συμφέροντά της .
Κυριότεροι εκπρόσωποι της θεωρίας αυτής θεωρούνται οι : V.
P.
Volgin , Ia .
M.
Zakher , A.
R.
Ioannisian , V.
S.
Alekseev-Popov και A .
Z.
Manfred .
Το 1909 , ο Πέτρος Κροπότκιν , ένας Ρώσος αναρχικός , δημοσίευσε την « Μεγάλη Γαλλική Επανάσταση » , η οποία επιχειρεί να ολοκληρώσει όλη την πολιτική προσέγγιση από την προοπτική και τη συμβολή του κοινού ανθρώπου στην Επανάσταση .
Ο Alphonse Aulard ( 1849 - 1928 ) ήταν ο πρώτος επαγγελματίας ιστορικός της Επανάστασης .
Προώθησε σχετικές ακαδημαϊκές σπουδές , εκδόσεις και περιοδικά .
Ο διορισμός του στο Πανεπιστήμιο της Σορβόννης προωθήθηκε και χρηματοδοτήθηκε από Ρεπουμπλικάνους των εθνικών και παρισινών Αρχών , αλλά ο ίδιος δεν αναμίχθηκε στην κομματική πολιτική .
Προώθησε μια δημοκρατική , αστική ( bourgeois ) και αντικληρική άποψη για την Επανάσταση .
Από το 1886 δίδαξε στη Σορβόννη , ίδρυσε την Société de l'Histoire de la Revolution , και εξέδιδε το επιστημονικό περιοδικό La Révolution française .
Συγκέντρωσε και δημοσίευσε πολλές σημαντικές πρωτογενείς πηγές .
Επαγγελματοποίησε τη μελέτη στον τομέα , απομακρυνόμενος από τις πολύτομες φιλολογικού τύπου μελέτες για το ευρύ κοινό , με τις ειδικές πολιτικές ιδέες που χαρακτήριζαν τα συγγράμματα για την επανάσταση προ της δεκαετίας του 1880 .
Αντίθετα , το έργο του είχε στόχο τους επιστήμονες και ερευνητές .
Η ευρύτερη αντίληψή του για την Επανάσταση υποστήριζε ότι : Η ιστοριογραφία του Aulard βασίστηκε στον θετικισμό .
Η υπόθεση ήταν ότι η μεθοδολογία ήταν πολύ σημαντική και το καθήκον του ιστορικού ήταν να παρουσιάσει σε χρονολογική σειρά τα δεόντως επαληθευμένα γεγονότα , να αναλύσει τις σχέσεις μεταξύ των γεγονότων , και να δόσει την πλέον πιθανή ερμηνεία . Ήταν απαραίτητη η πλήρης τεκμηρίωση βασισμένη την έρευνα των πρωτογενών πηγών . Έκανε την αρχή στην εκπαίδευση προχωρημένων φοιτητών στη σωστή χρήση και ανάλυση των πρωτογενών πηγών .
Η περίφημη τετράτομη ιστορία της Επανάστασης του Aulard επικεντρώθηκε σε τεχνικά θέματα .
Τα βιβλία του Aulard ευνόησαν τη μελέτη των κοινοβουλευτικών συζητήσεων - όχι τη δράση στο δρόμο - και τους θεσμούς , όχι τις εξεγέρσεις . Έδωσε έμφαση στην κοινή γνώμη , τις εκλογές , τα κόμματα , τις κοινοβουλευτικές πλειοψηφίες και τη νομοθεσία .
Αναγνώρισε τις επιπλοκές που εμπόδισαν την Επανάσταση να εκπλήρωση όλες τις ιδανικές υποσχέσεις της - όπως όταν οι νομοθέτες του 1793 έκαναν την ψηφοφορία καθολική για όλους τους Γάλλους άνδρες , αλλά και εγκαθίδρυσαν τη δικτατορία του τρόμου .
Η κυρίαρχη προσέγγιση της Γαλλικής Επανάστασης στις ιστορικές σπουδές κατά το πρώτο μισό του 20ού αιώνα ήταν η μαρξιστική ή Κλασσική προσέγγιση .
Αυτή η άποψη θεωρεί τη Γαλλική Επανάσταση ως ουσιαστικά « αστική » ( bourgeois ) επανάσταση , που σημαδεύεται από την ταξική πάλη και οδηγεί σε μια νίκη της αστικής τάξης ( μπουρζουαζίας ) .
H ουσία της κλασσικής θεώρησης είναι ότι η Επανάσταση ήταν μια ώθηση που οδηγούσε στην πρόοδο . Ήταν η δικαίωση του Διαφωτισμού που οδήγησε στη χειραφέτηση των Γάλλων και όλου του κόσμου .
Αυτό είναι και το λεγόμενο « Ιακωβινικό » υπόβαθρο της κλασσική ερμηνείας .
Αυτή η ερμηνεία πήρε νέα πολιτική διάσταση όταν προσαρμόστηκε στην μαρξιστική ανάλυση .
Ο ίδιος ο Μαρξ δεν είχε γράψει πολλά για τη Γαλλική Επανάσταση αλλά στη θεωρία του για την πάλη των τάξεων και την αντίθεση φεουδαλισμού-καπιταλισμού μπορούσε εύκολα να προσαρμοστεί ένα κίνημα που ξεκίνησε ως επίθεση στους ευγενείς και τον φεουδαλισμό .
Την κατεύθυνση αυτή στην ιστοριογραφία έδωσε κυρίως ο αριστερός πολιτικός Jean Jaurès ( Ζαν Ζορές ) από το 1898 .
Περίπου ταυτόχρονα , ο επαγγελματίας ιστορικός Albert Mathiez ( Αλμπέρ Ματιέ ) ξεκίνησε μια εκστρατεία αποκατάστασης του Ροβεσπιέρου και της Τρομοκρατίας , ειδικά μετά τη Μπολσεβικική Επανάσταση του 1917 .
Η σχολή Ματιέ κυριάρχησε στη σχετική γαλλική ιστοριογραφία και μέλη της κατέλαβαν την έδρα της Ιστορίας της Επανάστασης στη Σορβόνη .
Μεταξύ αυτών ήταν και ο Albert Soboul ( Σομπούλ ) ( απεβίωσε το 1982 ) ο οποίος και ονόμασε « ρεβιζιονισμό » τη νέα ιστοριογραφία που αναπτύχθηκε από τον Φουρέ και τους αγγλοσάξωνες συγγραφείς .
Σημαντικός εκπρόσωπος της κλασικής σχολής ήταν και ο Georges Lefebvre .
Αυτός επηρεάστηκε από τον σοσιαλιστή πολιτικό Jean Jaurès και τον ιστορικό Albert Mathiez ( ο οποίος απομακρύνθηκε από τον δάσκαλό του Aulard σε ό , τι αφορά την ταξική σύγκρουση ) .
Ο Lefebvre εμπνεύστηκε από τον Jaurès και εισήλθε σ ’ αυτόν τον τομέα σπουδών από μια ήπια σοσιαλιστική οπτική .
Η ογκώδης και περίφημη διατριβή του , Les paysans du Nord ( 1924 ) , ήταν μια καταγραφή της Επανάστασης από τη μεριά των επαρχιακών αγροτών .
Συνέχισε την έρευνα προς αυτή την κατεύθυνση , δημοσιεύοντας το « The Great Fear of 1789 » ( Ο Μεγάλος Φόβος του 1789 ) το 1932 ( πρώτη αγγλική μετάφραση το 1973 ) , σχετικά με τον πανικό και τη βία που εξαπλώθηκε σε όλη την επαρχιακή Γαλλία το καλοκαίρι του 1789 .
Το έργο του προσεγγίζει σε μεγάλο βαθμό την Επανάσταση « από τα κάτω » , ευνοώντας ερμηνείες από την ταξική άποψη .
Το πιο διάσημο έργο του ήταν το « Quatre-Vingt-Neuf » ( κυριολεκτικά « Τέσσερα-Είκοσι-Εννέα » , ο γαλλικός τρόπος προφοράς του αριθμού 89 ) που δημοσιεύθηκε το 1939 και μεταφράστηκε στα αγγλικά ως « The Coming of the French Revolution » , το 1947 .
Αυτή η επιδέξια και πειστική εργασία του ερμηνεύει την Επανάσταση μέσα από τη μαρξιστική οπτική : πρώτα υπάρχει η « αριστοκρατική επανάσταση » της « Συνέλευσης των Δημογερόντων » και του Παρισινού Κοινοβουλίου το 1788 .
Μετά η « αστική επανάσταση » της Τρίτης Τάξης , η « λαϊκή επανάσταση » , που συμβολίζεται με την πτώση της Βαστίλης , και η « επανάσταση των αγροτών » , εκπροσωπούμενη από τον « Μεγάλο Φόβο » στις επαρχίες και το κάψιμο των σατώ . ( Εναλλακτικά , μπορεί κανείς να δεί το 1788 ως την αριστοκρατική επανάσταση , το 1789 σαν την αστική επανάσταση , και το 1792/3 σαν τη λαϊκή επανάσταση ) .
Η ερμηνεία αυτή , που επικράτησε για περίπου μια εικοσαετία , βλέπει μια ανερχόμενη καπιταλιστική μεσαία τάξη που ανατρέπει τη θνήσκουσα φεουδαρχική αριστοκρατική άρχουσα τάξη .
Το κύριο έργο του ήταν το La Révolution française ( 1957 ) , που μεταφράστηκε και δημοσιεύτηκε στα αγγλικά σε δύο τόμους ( 1962-1967 ) .
Αυτό , και ιδιαίτερα το μετέπειτα έργο του για τον Ναπολέοντα και το Διευθυντήριο , παραμένει αξιόλογο .
Μερικοί άλλοι σημαίνοντες Γάλλοι ιστορικοί αυτής της περιόδου είναι : Μερικοί από τους σημαντικούς συντηρητικούς Γάλλους ιστορικούς αυτής της περιόδου είναι : Οι ακόλουθοι πέντε έχουν διατελέσει σαν πρόεδροι στο τμήμα Ιστορίας της Γαλλικής Επανάστασης στη Σορβόννη : « Αναθεώρηση » ( ρεβιζιονισμός ) σ ’ αυτή την περίπτωση σημαίνει την απόρριψη του ορθόδοξου / μαρξιστικού μοντέλου της επανάστασης , κατά το οποίο αυτή διεξάγεται με δεξιό προσανατολισμό από την αστική τάξη ενάντια στην αριστοκρατία , με παρέμβαση του προλεταριάτου που ωθεί την επανάσταση προς τα αριστερά .
Μετά τον Β ' ΠΠ εμφανίζεται σειρά αγγλοσαξώνων ιστορικών με νέες θεωρίες για την Επανάσταση .
Ειδικά με την ευκαιρία του εορτασμού των 200 χρόνων της Επανάστασης , το 1989 , υπήρξε μια μεγάλη εκδοτική κίνηση η οποία περιλάμβανε και νέες μελέτες με σύγχρονες ερμηνείες .
To 1954 , o Alfred Cobban χρησιμοποίησε την εναρκτήρια διάλεξή του ως καθηγητή της Γαλλικής Ιστορίας στο Πανεπιστήμιο του Λονδίνου για να επιτεθεί στη λεγόμενη « κοινωνική ερμηνεία » της Γαλλικής Επανάστασης .
Η διάλεξη δημοσιεύθηκε αργότερα ως « Ο Μύθος της Γαλλικής Επανάστασης » , αλλά η σημαντική εργασία του που υποστήριξε αυτή την άποψη ήταν « The Social Interpretation of the French Revolution » ( Η κοινωνική ερμηνεία της Γαλλικής Επανάστασης ) ( 1963 ) .
Δημοσιεύτηκε στα γαλλικά μόνο το 1984 .
Το κύριο σημείο της είναι ότι η φεουδαρχία είχε εξαφανιστεί προ πολλού στη Γαλλία , ότι η Επανάσταση δεν μεταμόρφωσε τη γαλλική κοινωνία , και ότι ήταν κυρίως μια πολιτική επανάσταση , όχι κοινωνική όπως επέμεναν ο Lefebvre και άλλοι .
Κατά τον Κόμπαν ήταν μύθος ότι οι επαναστάτες του 1789 ήταν εκπρόσωποι του καπιταλισμού .
Οι πληρεξούσιοι που συνέβαλαν στην κατάρρευση του Παλαιού Καθεστώτος ήταν τιτλούχοι και γεωκτήμονες .
Παρ ’ ότι αρχικά απορρίφθηκε και δέχθηκε επίθεση από τα κυρίαρχα περιοδικά , ο Cobban επέμενε , και σύντομα η προσέγγισή του υποστηρίχτηκε και τροποποιήθηκε από ένα πλήθος νέων ερευνών εντός και εκτός Γαλλίας .
Η έρευνα του αμερικανού ιστορικού George V.
Taylor διαπίστωσε ότι η μπουρζουαζία της Τρίτης Τάξης δεν ήταν ακριβώς οι εκκολαπτόμενοι καπιταλιστές όπως περιγράφονταν .
Μάλιστα ο Taylor έδειξε ότι οι αριστοκράτες ήταν εξίσου επιχειρηματικοί , αν όχι και περισσότερο .
Εξ άλλου , κατά τον ίδιο , το μεγαλύτερο μέρος του προεπαναστατικού πλούτου δεν ήταν ρευστοποιημένο και ο καπιταλισμός δεν είχε κανένα συμφέρον από την κατάρρευση του Παλαιού Καθεστώτος .
Η Επανάσταση αποδείχτηκε σε οικονομική καταστροφή σε όσους διέθεταν χρήματα και τους οδήγησε στο να τα τοποθετήσουν σε γαίες .
Οι John McManners , Jean Egret , Franklin Ford και άλλοι έγραψαν για τη διαιρεμένη και περίπλοκη κατάσταση της αριστοκρατίας της προ-επαναστατικής Γαλλίας .
Η πιο σημαντική αντίδραση που δημιουργήθηκε στη Γαλλία ήταν εκείνη των ιστορικών François Furet , Denis Richet , και Mona Ozouf της « Σχολής Annales » ( από το περιοδικό Annales d'histoire économique et sociale ) .
Ο Furet στη δεκαετία του 1960 εργάστηκε πάνω στην άποψη αυτής της σχολής που τοποθετεί την επανάσταση του 1789 μέσα στη `` μακρά '' ιστορία επαναστατικής Γαλλίας του 19ου αιώνα . Ένα άλλο σημαντικό πρόσωπο στη αναθεωρητική συζήτηση είναι ο γαλλόφιλος Άγλλος Richard Cobb , που έχει παράγει μια σειρά εξαιρετικά λεπτομερών μελετών της ζωής στην επαρχία και στις πόλεις , αποφεύγοντας την αναθεωρητική αντιπαράθεση « κρατώντας τη μύτη του πολύ κοντά στο έδαφος » .
Το πλέον φημισμένο έργο του είναι το Les armées révolutionnaires ( 1968 , μεταφρασμένο στα αγγλικά ως The People 's Armies το 1987 ) .
Ο ιστορικός William Doyle , καθηγητής στο Πανεπιστήμιο του Μπρίστολ , δημοσίευσε το « The Origins of the French Revolution » ( ' Η προέλευση της Γαλλικής Επανάστασης ) ( 1988 ) και μια αναθεωρητική ιστορία , το The Oxford History of the French Revolution ( 2η έκδοση 2002 ) .
Επίσης το `` The French Revolution : A Very Short Introduction '' ( 2001 ) το οποίο εκδόθηκε και στα ελληνικά . Ένας άλλος σύγχρονος αμερικανός ιστορικός που εργάζονται σε αυτή την παράδοση είναι ο Keith Michael Baker .
Η συλλογή δοκιμίων του Inventing the French Revolution ( Εφευρίσκοντας τη Γαλλική Επανάσταση ) ( 1990 ) εξετάζει τις ιδεολογικές καταβολές της Επανάστασης .
Ειδικά ο Tackett έχει αλλάξει προσέγγιση , προτιμώντας την αρχειακή έρευνα από την ιστοριογραφική διαλεκτική .
Αμφισβητεί τις ιδέες της αριστοκρατίας και της αστικής τάξης στο Becoming a Revolutionary ( 2006 ) , μια « συλλογική βιογραφία » μέσω επιστολών και ημερολογίων των βουλευτών της Τρίτης Τάξης το 1789 . Άλλο μεγάλο έργο του είναι το « When the King Took Flight » ( 2004 ) , μια μελέτη για την άνοδο του ρεπουμπλικανισμού και ριζοσπαστισμού στη Νομοθετική Συνέλευση το 1791-92 .
Το έργο του Simon Schama Citizens : A Chronicle of the French Revolution είναι μια δημοφιλής , γενικά μετριοπαθής / συντηρητική ιστορία της περιόδου .
Είναι φαινομενικά μια αφήγηση « Προσώπων » και « Γεγονότων » και περισσότερο σύμφωνη με την παράδοση του Carlyle παρά του Tocqueville και του Lefebvre H αφήγησή του - ενώ είναι ογκώδης -επικεντρώνεται στους πιο ορατούς ηγέτες της Επανάστασης , ακόμα και μέσα από τις πιο `` δημοφιλής '' φάσεις της .
Το βιβλίο σχετίζεται περισσότερο με το ύφος της ιστορικής λογοτεχνίας παρά με σχολές . Έτσι , ο Schama είναι ταυτόχρονα σε θέση να αρνηθεί την λεγόμενης `` αστική '' επανάσταση , επιφυλάσσει αποθέωση για τον Ροβεσπιέρο , τον Λουδοβίκο ΙΣΤ και τους « Αβράκωτους » ( sans-culottes ) ταυτόχρονα , και αξιοποιεί το ιστορικό υπονοούμενο σε βαθμό που συνήθως συναντάται στους πιο φιλελεύθερους ιστορικούς .