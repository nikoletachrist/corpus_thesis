Τα αναφερόμενα των προτάσεων που ενσωματώνονται σε αποδόσεις προτασιακής αντιμετώπισης ( propositional attitude ascriptions ) και σε άλλα αδιαφανή συμφραζόμενα είναι τα συνηθισμένα νοήματά τους .
Ο Τζον Στιούαρτ Μιλλ πρότεινε μια διαφορετική ανάλυση της σχέσης μεταξύ της σημασίας και της αναφοράς .
Για αυτόν , αν και υπάρχουν δύο τμήματα στους περισσότερους όρους μιας γλώσσας ( υποδήλωση/connotation και δήλωση/denotation ) , τα κανονικά ονόματα όπως Μπιλ Κλίντον ή Τζον Χόντζμαν έχουν μόνο δήλωση .
Επομένως η άποψη του Mill είναι αυτό που αποκαλείται σήμερα θεωρία άμεσης αναφοράς ( direct reference theory ) .
Ο Μπέρτραντ Ράσελ , σε μεταγενέστερα κείμενά του , και για λόγους που έχουν σχέση με τη αισθητηριακή θεωρία του ( acquaintance theory ) όσον αφορά την επιστημολογία , υποστήριζε ότι οι μόνες άμεσα αναφορικές εκφράσεις είναι αυτές που αποκαλούσε `` λογικά κανονικά ονόματα '' ( `` logically proper names '' ) .
Τα λογικά κανονικά ονόματα είναι οι όροι όπως το εγώ , το τώρα , το εδώ και άλλα ενδεικτικά ( indexicals ) .
Θεωρούσε τα κανονικά ονόματα του παραπάνω τύπου `` συντομογραφίες οριστικές περιγραφές '' ( `` abbreviated definite descriptions '' ) . Έτσι το Μπαράκ Ομπάμα μπορεί να είναι μια συντομογραφία της φράσης `` ο τρέχων Πρόεδρος των Ηνωμένων Πολιτειών και σύζυγος της Μισέλ Ομπάμα '' .
Οι οριστικές περιγραφές είναι δηλωτικές φράσεις που αναλύονται από τον Ράσελ σε λογικές κατασκευές με υπαρξιακούς ποσοδείκτες .
Το ότι αυτές οι φράσεις δηλώνουν σημαίνει ότι υπάρχει κάποιο αντικείμενο που ικανοποιεί την περιγραφή . Όμως , αυτά τα αντικείμενα δεν πρέπει να θεωρείται ότι έχουν σημασία από μόνα τους , αλλά έχουν σημασία μόνο μέσα στην τυπική πρόταση ( proposition ) που εκφράζεται από τις προτάσεις των οποίων αποτελούν μέρη .
Επομένως , κατά το Ράσελ , δεν είναι άμεσα αναφορικά με τον ίδιο τρόπο που είναι τα λογικά κανονικά ονόματα .
Κατά την άποψη του Φρέγκε , κάθε αναφορική έκφραση έχει νόημα και αναφερόμενο .
Η άποψη αυτή του `` μέσου αναφοράς '' ( `` mediated reference '' ) έχει κάποια συγκεκριμένα θεωρητικά πλεονεκτήματα σε σχέση με αυτήν του Mill .
Για παράδειγμα , τα συν-αναφορικά ονόματα , όπως τα Σάμουελ Κλέμενς και Μαρκ Τουαίην , δημιουργούν προβλήματα σε μια άμεσα αναφορική άποψη γιατί μπορεί κάποιος να ακούσει τη φράση `` Ο Μαρκ Τουαίην είναι ο Σάμουελ Κλέμενς '' και να εκπλαγεί - επομένως το γνωστικό τους περιεχόμενο μοιάζει διαφορετικό .
Οι απόψεις του Mill έχουν επίσης πρόβλημα στο χειρισμό ονομάτων χωρίς αντικείμενα που να τα φέρουν .
Η πρόταση `` Ο Πήγασος είναι το φτερωτό άλογο της Ελληνικής μυθολογίας '' μοιάζει να έχει πλήρη σημασία , ίσως ακόμα και να θεωρηθεί αληθής . Όμως , σύμφωνα με το Mill , ο `` Πήγασος '' δεν έχει νόημα γιατί δεν αναφέρεται σε κάτι και , ακολουθώντας την αρχή της συνθετικότητας , η πρόταση δεν είναι ούτε αληθής ούτε ψευδής και δεν έχει κάποια σημασία .
Στη βιβλιογραφία έχουν εντοπιστεί και άλλες δυσκολίες .
Παρά τις διαφορές μεταξύ Φρέγκε και Ράσελ , μαζί θεωρούνται συνήθως περιγραφιστές ( descriptivists ) όσον αφορά τα κανονικά ονόματα .
Ο Saul Kripke στο έργο του Naming and Necessity άσκησε κριτική στον περιγραφισμό .
Ο Kripke πρότεινε αυτό που έγινε γνωστό ως `` το τροπικό επιχείρημα '' ( `` the modal argument '' ) ή `` επιχείρημα αυστηρότητας '' ( `` argument from rigidity '' ) . Έστω το όνομα Αριστοτέλης και οι περιγραφές `` ο μεγαλύτερος μαθητής του Πλάτωνα '' , `` ο ιδρυτής της λογικής '' και `` ο δάσκαλος του Αλέξανδρου '' .
Ο Αριστοτέλης προφανώς ικανοποιεί όλες τις περιγραφές ( και πολλές άλλες που του αποδίδουμε συνήθως ) αλλά δεν ισχύει απαραίτητα ότι αν ο Αριστοτέλης υπήρξε τότε αυτός ήταν κάποια ή όλες αυτές οι περιγραφές .
Ο Αριστοτέλης μπορεί να έχει υπάρξει και να μην έχει κάνει ούτε ένα από τα πράγματα που τα αποδόθηκαν μεταγενέστερα .
Μπορεί να υπήρξε και να μην έγινε γνωστός ή μπορεί να πέθανε σε μικρή ηλικία . Έστω ότι ο Αριστοτέλης συνδέθηκε από τη Μαρία με την περιγραφή `` ο τελευταίος μεγάλος φιλόσοφος της αρχαιότητας '' και ο ( πραγματικός ) Αριστοτέλης πέθανε στην παιδική του ηλικία .
Τότε η περιγραφή της Μαρίας θα φαινόταν ότι δείχνει στον Πλάτωνα , κάτι που είναι εντελώς απρόσμενο .
Επομένως τα ονόματα είναι αυστηροί περιγραφείς ( rigid designators ) , σύμφωνα με τον Kripke , δηλαδή αναφέρονται στο ίδιο πράγμα σε κάθε πιθανό κόσμο που αυτό μπορεί να υπάρχει .
Στο ίδιο έργο , ο Kripke διατύπωσε αρκετά άλλα επιχειρήματα σχετικά με τον περιγραφισμό των `` Φρέγκε-Ράσελ '' .
Κάποια από τα σημαντικότερα θέματα που ανήκουν στην κοινή περιοχή της φιλοσοφίας της γλώσσας και της φιλοσοφίας της σκέψης χειρίζονται από τη σύγχρονη ψυχογλωσσολογία .
Κάποια σημαντικά ερωτήματα είναι Τι μέρος της γλώσσας είναι έμφυτο ; Η απόκτηση γλώσσας αποτελεί ειδικό μέρος του μυαλού ; Πώς συνδέονται η σκέψη και η γλώσσα ; Γενικά υπάρχουν τρεις απόψεις πάνω στο θέμα της μάθησης της γλώσσας .
Η πρώτη είναι η οπτική του συμπεριφορισμού ( behaviorism ) που ισχυρίζεται ότι , όχι μόνο το μεγαλύτερο μέρος της γλώσσας μαθαίνεται , αλλά μαθαίνεται μέσω εξάρτησης .
Η δεύτερη είναι η προοπτική δοκιμής υποθέσεων ( hypothesis testing perspective ) , η οποία θεωρεί ότι τη εκμάθηση από το παιδί των συντακτικών κανόνων και των σημασιών περιέχει την προϋπόθεση και τη δοκιμή υποθέσεων , μεσω της χρήσης της ευφυίας .
Ο τελευταίος υποψήφιος για εξήγηση είναι η έμφυτη προοπτική ( innatist ) , η οποία δηλώνει ότι τουλάχιστον κάποια από τα συντακτικά χαρακτηριστικά είναι έμφυτα και προκαθορισμένα , με βάση κάποια τμήματα του μυαλού .
Υπάρχουν πολλές ιδέες για τη δομή του μυαλού σχετικά με τη γλώσσα .
Τα συνδετικά ( connectionist ) μοντέλα δίνουν έμφαση στην ιδέα ότι το λεξιλόγιο ενός ατόμου και οι ιδέες του λειτουργούν σε ένα είδος κατανεμημένου , βασισμένου στην αντιστοίχιση , δικτύου .
Τα μοντέλα Nativist θεωρούν ότι υπάρχουν εξειδικευμένες περιοχές του μυαλού που είναι αφιερωμένες στην απόκτηση της γλώσσας .
Τα υπολογιστικά μοντέλα δίνουν έμφαση στην ιδέα μιας αναπαραστατικής γλώσσας της σκέψης και η υπολογιστική επεξεργασία , επηρεασμένη από τη λογική , που κάνει το μυαλό σε αυτά .
Τα μοντέλα Emergentist εστιάζουν στην ιδέα ότι οι φυσικές μονάδες που χρησιμοποιεί το μυαλό είναι ένα πολύπλοκο σύστημα που προκύπτει από απλούστερα βιολογικά μέρη .
Τα αναγωγιστικά ( reductionist ) μοντέλα προσπαθούν να εξηγήσουν τις νοητικές διαδικασίες υψηλού επιπέδου με όρους της βασικής νευροφυσιολογικής δραστηριότητας χαμηλού επιπέδου του μυαλού . Ένα σημαντικό πρόβλημα που αγγίζει τη φιλοσοφία της γλώσσας και τη φιλοσοφία του νου ( philosophy of mind ) είναι ο βαθμός στον οποίο αυτές οι δύο αλληλεπηρεάζονται .
Υπάρχουν διάφορες απόψεις για το θέμα , με διαφορετικές παρατηρήσεις και προτάσεις .
Οι γλωσσολόγοι Sapir και Whorf πρότειναν ότι η γλώσσα περιορίζεται από το βαθμό στον οποίο τα μέλη μιας `` γλωσσολογικής κοινότητας '' μπορούν να σκεφτούν σχετικά με συγκεκριμένα υποκείμενα ( μια υπόθεση συγκρίσιμη με το μυθιστόρημα 1984 του Τζορτζ Όργουελ ) .
Με άλλα λόγια , η γλώσσα υπήρξε αναλυτική πριν από τη σκέψη .
Ο φιλόσοφος Michael Dummett είναι επίσης οπαδός της άποψης `` πρώτα η γλώσσα '' ( `` language-first '' ) .
Το άκρως αντίθετο της θέσης των Sapir-Whorf είναι η ιδέα ότι η σκέψη ( και γενικότερα , το νοητικό περιεχόμενο ) έχει προτεραιότητα έναντι της γλώσσας .
Η θέση `` πρώτα η γνώση '' ( `` knowledge-first '' ) συναντάται , μεταξύ άλλων , στο έργο του Paul Grice .
Επιπλέον , η άποψη αυτή έχει συνδεθεί με το Jerry Fodor και την υπόθεσή του περί γλώσσας της σκέψης .
Το επιχείρημά του είναι ότι η προφορική και η γραπτή γλώσσα αποκτούν την προθετικότητα ( intentionality ) και τη σημασία τους από μια εσωτερική γλώσσα που είναι κωδικοποιημένη στη σκέψη .
Το βασικό επιχείρημα αυτής της άποψης είναι ότι η δομή των σκέψεων και η δομή της γλώσσας φαίνεται ότι μοιράζονται ένα συνθετικό και συστηματικό χαρακτήρα . Ένα άλλο επιχείρημα είναι ότι είναι δύσκολο να εξηγηθεί πώς τα σημεία και τα σύμβολα στο χαρτί μπορούν να αναπαριστούν κάτι που έχει σημασία , εκτός και αν τα περιεχόμενα του νου τους έχουν αποδώσει κάποιου είδους νόημα . Ένα από τα βασικά επιχειρήματα εναντίον της παραπάνω άποψης είναι ότι τέτοια επίπεδα γλώσσας μπορούν να οδηγήσουν σε άπειρες διαδρομές .
Σε κάθε περίπτωση , πολλοί φιλόσοφοι της σκέψης και της γλώσσας , όπως η Ruth Millikan , ο Fred Dretske και ο Fodor , κατά τη διάρκεια των τελευταίων χρόνων , προσπαθούν να εξηγήσουν απευθείας τις σημασίες των νοητικών περιεχομένων και καταστάσεων .
Κάποιοι άλλοι φιλόσοφοι παραδοσιακά προσπαθούν να δείξουν ότι η γλώσσα και η σκέψη συν-εκτατικές ( coextensive ) – ότι δεν υπάρχει τρόπος να εξηγηθεί η μια χωρίς την άλλη .
Ο Donald Davidson , στο `` Thought and Talk '' , υποστήριξε ότι η έννοια της πίστης μπορεί να προκύψει μόνο ως αποτέλεσμα της δημόσιας γλωσσικής αλληλεπίδρασης .
Ο Daniel Dennett έχει μια παρόμοια ερμηνευτική ( interpretationist ) άποψη των προτασιακών στάσεων ( propositional attitudes ) .
Σε κάποιο βαθμό , το θεωρητικό υπόβαθρο της γνωσιακής σημασιολογίας ( cognitive semantics ) , η οποία περιλαμβάνει την έννοια της σημασιολογικής πλαισίωσης ( framing ) , ενθαρρύνει την άποψη ότι η γλώσσα επηρεάζει τη σκέψη .
Η ίδια παράδοση θεωρεί τη σημασία και τη γραμματική ως εννοιολογικές λειτουργίες , επομένως είναι δύσκολο να εκτιμηθούν άμεσα .
Κάποιοι φιλόσοφοι όπως ο αρχαίος σοφιστής Γοργίας , έχουν ασχοληθεί με το ερώτημα αν η γλώσσα μπορεί σε κάποιο βαθμό να συλλάβει τη σκέψη .
Υπάρχουν μελέτες που αποδεικνύουν ότι οι γλώσσες διαμορφώνουν τον τρόπο με τον οποίο κατανοείται η αιτιότητα .
Για παράδειγμα , οι ομιλητές της Αγγλικής τείνουν να λένε φράσεις σαν την `` Ο Γιάννης έσπασε το βάζο '' , ακόμα και αν πρόκειται για ατυχήματα .
Αντίθετα , ομιλητές της Ισπανικής ή της Ιαπωνικής είναι πιο πιθανό να πουν `` το βάζο έσπασε τον εαυτό του '' .
Σε μελέτες που έγιναν από την Caitlin Fausey στο Πανεπιστήμιο Στάνφορντ , ομιλητές της Αγγλικής , της Ισπανικής και της Ιαπωνικής είδαν βίντεο ανθρώπων που έσκαγαν μπαλόνια , έσπαγαν αυγά και έριχναν ποτά , επίτηδες ή κατά λάθος .
Αργότερα , ρωτήθηκαν αν μπορούσαν να θυμηθούν ποιος το έκανε .
Οι ομιλητές της Ισπανικής και της Ιαπωνικής δε μπορούσαν να θυμηθούν τους δράστες των τυχαίων συμβάντων τόσο καλά όσο οι ομιλητές της Αγγλικής .
Σε μια άλλη μελέτη , ομιλητές της Αγγλικής είδαν το διάσημο βίντεο `` wardrobe malfunction '' της Τζάνετ Τζάκσον , με τη συνοδεία δύο γραπτών κειμένων .
Τα κείμενα ήταν ίδια με την εξαίρεση της τελευταίας πρότασης , στην οποία το ένα χρησιμοποιούσε τη φράση `` έσκισε το κοστούμι '' ( δράστης ) ενώ η άλλη τη φράση `` το κοστούμι σκίστηκε '' .
Οι άνθρωποι που διάβασαν `` έσκισε το κοστούμι '' κατηγόρησαν τον Τζάστιν Τίμπερλεϊκ σε μεγαλύτερο βαθμό .
Οι ομιλητές της Ρωσικής , που διακρίνουν μεταξύ ανοιχτού και σκούρου μπλε στη γλώσσα τους , μπορούν να διακρίνουν καλύτερα αποχρώσεις του μπλε .
Οι Piraha , μια φυλή στη Βραζιλία , των οποίων η γλώσσα έχει λέξεις μόνο για το `` λίγα '' και `` πολλά '' αντί για αριθμούς , δε μπορούν να χειριστούν ακριβείς ποσότητες .
Φιλοσοφία της γλώσσας , η φιλοσοφία μέσα στη γλώσσα ( φιλοσοφική 'υπερ-επικοινωνία ' που γίνεται προσπάθεια να χειριστεί από τη λογοτεχνία για να βρεθεί πώς χρησιμοποιείται η γλώσσα ) ως επιλεγμένο και με αρχή νόημα της ύπαρξης , πηγή των συναισθημάτων , τρόπος επιβίωσης : Observations-Mark K. / See a Quotation from Man and Margot - philo/psychodramatic satire ( Márk Káldor ) / References to Liquidation Kertész about language/μτφ . από το here-Wikipedia Kaldor about language βλ . περισσότερα για Imre Kertész .
Μια συνηθισμένη άποψη είναι ότι η γλώσσα κυριαρχείται από τις κοινωνικές συμβάσεις και , αναπόφευκτα , εμφανίζονται ερωτήματα για σχετικά θέματα . Ένα τέτοιο ερώτημα είναι `` Τι ακριβώς είναι μια σύμβαση και πώς τη μελετούμε ; '' , καθώς και `` Σε ποιο βαθμό μπορούν να είναι σημαντικές οι συμβάσεις στη μελέτη της γλώσσας ; '' Ο David Kellogg Lewis πρότεινε μια καλή απάντηση στην πρώτη ερώτηση με την άποψη ότι μια σύμβαση είναι μια λογικά αναπαραγόμενη κανονικότητα της συμπεριφοράς ( rationally self-perpetuating regularity in behavior ) .
Η άποψη αυτή όμως φαίνεται να συγκρούεται με τη θεώρηση του Grice όσον αφορά τη σημασία του ομιλητή , επιβάλλοντας τουλάχιστον η μια από αυτές να γίνει πιο αδύναμη αν είναι και οι δύο να θεωρηθούν αληθείς .
Κάποιο έχουν αμφισβητήσει το κατά πόσο οι συμβάσεις είναι πραγματικά σημαντικές για τη μελέτη της σημασίας .
Ο Νόαμ Τσόμσκι πρότεινε ότι η μελέτη της γλώσσας θα μπορούσε να γίνει με όρους της Ι-γλώσσας ( I-Language ) , της εσωτερικής γλώσσας των ατόμων .
Αν αυτό ισχύει , τότε αντιτίθεται στην αναζήτηση εξηγήσεων με όρους συμβάσεων , μεταφέροντας αυτές τις εξηγήσεις στο πεδίο της `` μετασημασιολογίας '' .
Η μετασημασιολογία είναι όρος που χρησιμοποιείται από το φιλόσοφο της γλώσσας Robert Stainton για να περιγράψει όλα τα πεδία που προσπαθούν να εξηγήσουν πώς εμφανίζονται τα σημασιολογικά γεγονότα .
Μια πλούσια πηγή έρευνας είναι η διερεύνηση των κοινωνικών συνθηκών που προκαλούν ή συνδέονται με τη σημασία και τη γλώσσα .
Η ετυμολογία ( η μελέτης της προέλευσης των λέξεων ) και η γλωσσολογία ( φιλοσοφική έρευνα για το τί είναι `` καλή γραμματική '' , για κάποια συγκεκριμένη γλώσσα ) είναι δύο άλλα παραδείγματα πεδίων που θεωρούνται μετασημασιολογικά .
Τελικά , πολλά ξεχωριστά ( αλλά σχετικά μεταξύ τους ) πεδία έχουν ερευνήσει τις γλωσσικές συμβάσεις .
Οι υποθέσεις στις οποίες βασίζονται οι θεωρίες αυτές ενδιαφέρουν τους φιλοσόφους της γλώσσας .
Για παράδειγμα , ένα από τα σημαντικότερα πεδία της κοινωνιολογίας , η συμβολική διαντίδραση ( symbolic interactionism ) , βασίζεται στην ιδέα ότι η ανθρώπινη κοινωνική οργάνωση βασίζεται σχεδόν εξολοκλήρου στη χρήση της σημασίας .
Αποτέλεσμα αυτού είναι ότι κάθε εξήγηση μιας κοινωνικής δομής ( όπως ένα θεσμοθετημένο ίδρυμα ) να πρέπει να εξηγεί τις κοινές σημασίες που δημιουργούν και διατηρούν τη δομή .
Η ρητορική είναι η μελέτη των συγκεκριμένων λέξεων που χρησιμοποιούν οι άνθρωποι για να έχουν κάποια συναισθηματική ή λογική επίδραση στον ακροατή , ώστε να πείσουν , να προκαλέσουν , να τραβήξουν την προσοχή , ή να διδάξουν .
Σχετικές εφαρμογές του πεδίου περιλαμβάνουν την εξέταση της προπαγάνδας και του διδακτισμού , την εξέταση του σκοπού της εξύβρισης και των υποτιμητικών λέξεων ( ειδικά το πώς επιδρά στη συμπεριφορά των άλλων και ορίζει σχέσεις ) , ή τα αποτελέσματα της γλώσσας που περιέχει γένη .
Μπορεί επίσης να χρησιμοποιηθεί για τη μελέτη της γλωσσικής διαφάνειας ( ( linguistic transparency ) ( ή της ομιλίας με προσιτό τρόπο ) , όπως επίσης και των επιτελεστικών εκφωνημάτων ( performative utterances ) και των διαφόρων εργασιών που μπορεί να κάνει η γλώσσα ( που ονομάζονται `` δράσεις ομιλίας '' ) . Έχει επίσης εφαρμογές στη μελέτη και την ερμηνεία των νόμων και βοηθά στη διερεύνηση της λογικής έννοιας του πεδίου αναφοράς ( domain of discourse ) .
Η λογοτεχνική θεωρία ( literary theory ) , κατά κάποιους από τους επιστήμονες που ασχολούνται με αυτήν , επικαλύπτεται με τη φιλοσοφία της γλώσσας .
Δίνει έμφαση στις μεθόδους που χρησιμοποιούν οι αναγνώστες και οι κριτικοί για την κατανόηση ενός κειμένου και ως πεδίο έρευνας αποτελεί παρακλάδι της μελέτης της σωστής ερμηνείας των μηνυμάτων , είναι δηλαδή πολύ κοντά στην αρχαία θεωρία της ερμηνευτικής .