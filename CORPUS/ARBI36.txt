Πάντως, δεν υπάρχει κάποια ένδειξη ότι το επώνυμο Φρεσκομπάλντι της Φερράρα σχετίζεται με την ομώνυμη οικογένεια της Φλωρεντίας.
Ο Τζιρόλαμο σπούδασε με τον Λουτσάσκι, συνθέτη μαδριγαλίων και οργανίστα στην Αυλή του δούκα Αλφόνσου Β’ .
Αν και η μουσική τού Λουτσάσκι για πληκτροφόρα είναι σχετικά άγνωστη σήμερα ( μεγάλο μέρος της έχει χαθεί ) , σύγχρονες απόψεις υποδηλώνουν ότι , ήταν χαρισματικός συνθέτης και ερμηνευτής , ένας από τους λίγους που μπορούσαν να εκτελέσουν και να συνθέσουν για το περίφημο αρχιτσέμπαλο του Βιτσεντίνο ( Nicola Vicentino ) .
Ο Φρεσκομπάλντι περιγράφεται ως παιδί-θαύμα που έπαιζε διάφορα όργανα σε διάφορες , μεγάλες πόλεις της Ιταλίας .
Γρήγορα κέρδισε την προβολή , ως εκτελεστής , και την υποστήριξη σημαντικών ευγενών , πατρόνων της μουσικής .
Οι συνθέτες που επισκέφθηκαν τη Φερράρα , κατά τη διάρκεια εκείνης της περιόδου περιλαμβάνουν εξαιρετικούς συνθέτες και δασκάλους , όπως τους Μοντεβέρντι , Ντόουλαντ , ντι Λάσο , Μέρουλο και Τζεζουάλντο .
Στα 20 χρόνια του , περίπου , ο Φρεσκομπάλντι εγκατέλειψε τη γενέτειρα πόλη του και πήγε στη Ρώμη .
Αναφορές τοποθετούν τον συνθέτη εκεί , ήδη από το 1604 , αλλά η παρουσία του μπορεί να επιβεβαιωθεί μόνο από το 1607 και έπειτα . Ήταν ο οργανίστας της Εκκλησίας Σάντα Μαρία στο Τραστέβερε , καταγεγραμμένος ως « Girolamo Organista » , από τον Ιανουάριο μέχρι τον Μάιο αυτού του έτους .
Εργάστηκε επίσης για τον καρδινάλιο Γ.
Μπεντιβόλιο ( Guido Bentivoglio ) , και τον συνόδευσε σε ταξίδι στη Φλάνδρα , όπου ο Μπεντιβόλιο είχε γίνει παπικός αντιπρόσωπος ( nuncio ) της Αυλής .
Το ίδιο έτος , ανέλαβε ρόλο οργανίστα στον καθεδρικό ναό του Σεν Ρομπό στην πόλη Μαλίν . Ήταν το μοναδικό ταξίδι τού Φρεσκομπάλντι εκτός Ιταλίας .
Αν και η Αυλή των Βρυξελλών ήταν από τα σημαντικότερα μουσικά κέντρα στην Ευρώπη , τότε , δεν υπάρχουν στοιχεία για την επιρροή του Π.
Κορνέτ ( Peeter Cornet ) ή του Π.
Φίλιπς ( Peter Philips ) στον Φρεσκομπάλντι .
Με βάση τον πρόλογο του Φρεσκομπάλντι στην πρώτη έκδοση του τόμου των μαδριγαλίων ( 1608 ) , ο συνθέτης επισκέφθηκε και την Αμβέρσα , όπου ντόπιοι μουσικοί εντυπωσιασμένοι από τη μουσική του , τον έπεισαν να δημοσιεύσει τουλάχιστον κάποιο μέρος της . Όσο βρισκόταν στο εξωτερικό , ο Φρεσκομπάλντι ορίστηκε , στις 21 Ιουλίου 1608 , για να διαδεχθεί τον Έ.
Πασκουίνι ( Ercole Pasquini ) , ως οργανίστας της Βασιλικής του Αγίου Πέτρου στη Ρώμη .
Ο Φρεσκομπάλντι παρέμεινε στη Φλάνδρα μέχρι το καλοκαίρι και δεν επέστρεψε στη Ρώμη παρά στις 29 Οκτωβρίου ( καθυστερώντας την άφιξή του λόγω παρατεταμένης παραμονής στο Μιλάνο , για να δημοσιεύσει μια άλλη συλλογή μουσικής , το Fantasie ) .
Ανέλαβε τα καθήκοντά του στις 31 Οκτωβρίου και κατείχε τη θέση , έστω και με διαλείμματα , μέχρι το θάνατό του . Έγινε , επίσης , μέλος του μουσικού συνόλου του Μπεντιβόλιο , όταν ο τελευταίος εγκαταστάθηκε στη Ρώμη το 1608 , αν και αποξενώθηκε από τον προστάτη του μετά από κάποια σχέση με νεαρή γυναίκα . Ένα σκάνδαλο που αφορούσε τον ανταγωνισμό μεταξύ του Μπεντιβόλιο και του Οίκου των Μεδίκων τον ανάγκασε , τελικά , να εγκαταλείψει τη θέση του .
Μεταξύ 1610-13 , ο Φρεσκομπάλντι άρχισε να εργάζεται για τον καρδινάλιο Π.
Αλντομπραντίνι ( Pietro Aldobrandini ) , μένοντας στην υπηρεσία του μέχρι το 1621 .
Στις 18 Φεβρουαρίου 1613 νυμφεύθηκε την Ό.
Τραβαλίνι ντελ Πίνο και απέκτησε πέντε παιδιά .
Τον Οκτώβριο του 1614 , ο Φρεσκομπάλντι προσεγγίσθηκε από έναν απεσταλμένο του δούκα της Μάντοβας , Φ.
Γκοντζάγκα με τόσο καλή προσφορά που , συμφώνησε να μπει στην υπηρεσία του .
Ωστόσο , κατά την άφιξή του στη Μάντοβα , η υποδοχή ήταν τόσο ψυχρή που , ο Φρεσκομπάλντι επέστρεψε στη Ρώμη , τον Απρίλιο του 1615 . Όμως , συνέχισε να δημοσιεύει τη μουσική του : το 1615 δημοσιεύθηκαν δύο εκδόσεις του πρώτου βιβλίου με τοκάτες και ένα βιβλίο με ριτσερκάρε και καντσόνες .
Εκτός από τα καθήκοντά του στη Βασιλική του Αγίου Πέτρου και τον Αλντομπραντίνι , ο Φρεσκομπάλντι είχε μαθητές και , περιστασιακά , δούλεψε σε άλλες εκκλησίες .
Η περίοδος 1615-28 ήταν η πλέον παραγωγική του συνθέτη .
Τα μεγάλα έργα του από την εποχή εκείνη ήσαν οργανικά κομμάτια που περιελάμβαναν : τη δεύτερη έκδοση του πρώτου βιβλίου με τοκάτες ( 1615-6 ) , ριτσερκάρε και καντσόνες ( 1615 ) , καπρίτσια ( 1624 ) , το δεύτερο βιβλίο με τοκάτες ( 1627 ) και έναν τόμο με καντσόνες για ένα έως τέσσερα όργανα και μπάσο κοντίνουο ( 1628 ) .
Η Βασιλική του Αγίου Πέτρου έδωσε άδεια στον Φρεσκομπάλντι να εγκαταλείψει τη Ρώμη , στις 22 Νοεμβρίου 1628 .
Μετακόμισε στη Φλωρεντία της Ιταλίας στην υπηρεσία του Μεγάλου Δούκα της Τοσκάνης , ενός Μεδίκου .
Κατά τη διάρκεια της παραμονής του , εκεί , ήταν ο υψηλότερα αμειβόμενος μουσικός και υπηρέτησε ως οργανίστας του βαπτιστηρίου της Φλωρεντίας για ένα έτος . Έμεινε στην πόλη μέχρι το 1634 και , στο μεταξύ , εξέδωσε δύο βιβλία με άριες ( 1630 ) .
Ο συνθέτης επέστρεψε στη Ρώμη , τον Απρίλιο του 1634 , διότι κλήθηκε στην υπηρεσία της ισχυρής οικογένειας των Μπαρμπερίνι , δηλαδή του Πάπα Ουρβανού Η ’ , θέση που θεωρείτο η κορωνίδα που προσφερόταν σε κάθε μουσικό .
Πάντως , συνέχισε να εργάζεται στον Άγιο Πέτρο και για τον καινούργιο καρδινάλιο Φ.
Μπαρμπερίνι ( Francesco Barberini ) , ο οποίος είχε στην υπηρεσία του και τον διάσημο λαουτίστα Καπσμπέργκερ ( Johannes Hieronymus Kapsberger ) .
Ο Φρεσκομπάλντι δημοσίευσε , το 1635 , μια από τις σημαντικότερες συλλογές του , το Fiori musicali ενώ , παράλληλα , παρήγαγε ανατυπώσεις παλαιότερων συλλογών το 1637 .
Δεν ακολούθησαν άλλες ανατυπώσεις ( παρόλο που μια συλλογή από παλαιότερα , μη δημοσιευμένα έργα εμφανίστηκε το 1645 και , το 1664 , ο Ντομένικο Φρεσκομπάλντι εξακολουθούσε να διαθέτει κομμάτια γραμμένα από τον πατέρα του , που δεν είχαν ποτέ δημοσιευθεί ) .
Ο Φρεσκομπάλντι πέθανε την 1η Μαρτίου 1643 μετά από ασθένεια που διήρκεσε 10 ημέρες .
Ενταφιάστηκε στην Εκκλησία των Αγίων Αποστόλων , αλλά ο τάφος εξαφανίστηκε κατά την ανακατασκευή της εκκλησίας , στα τέλη του 18ου αιώνα .
Πάντως , ένας τάφος που φέρει το όνομά του και τον μνημονεύει ως έναν από τους πατέρες της ιταλικής μουσικής , υπάρχει σήμερα στην εκκλησία .
Ο Φρεσκομπάλντι υπήρξε ο πρώτος από τους σπουδαίους συνθέτες της αρχαίας γαλλο-ολλανδο-ιταλικής παράδοσης που επέλεξε να επικεντρώσει τη δημιουργική του ενέργεια στην ενόργανη σύνθεση .
Εμπότισε με ευρύ φάσμα συναισθημάτων τα -σχετικά- ανεξερεύνητα βάθη της μουσικής που παράγει ένα μουσικό όργανο και , συγκεκριμένα , η ομάδα των πληκτροφόρων της εποχής .
Γι ’ αυτό , οι συνθέσεις για πληκτροφόρα κατέχουν περίοπτη θέση στο υπάρχον έργο του Φρεσκομπάλντι .
Δημοσίευσε οκτώ συλλογές κατά τη διάρκεια της ζωής του και αρκετές ανατυπώθηκαν υπό την επίβλεψή του , αλλά τα περισσότερα κομμάτια είτε δημοσιεύθηκαν μεταθανάτια είτε διαδόθηκαν σε χειρόγραφα .
Η συλλογή από καντσόνες Il Primo Libro delle Canzoni , είχε δύο εκδόσεις στη Ρώμη , το 1628 , και αναθεωρήθηκε ουσιαστικά στην έκδοση της Βενετίας του 1634 .
Από τα σαράντα κομμάτια της συλλογής , δέκα αντικαταστάθηκαν και όλα αναθεωρήθηκαν σε διάφορους βαθμούς , δεκαέξι εξ αυτών , ριζικά .
Αυτή η εκτεταμένη επιμέλεια μαρτυρεί το συνεχιζόμενο ενδιαφέρον του συνθέτη για την απόλυτη τελειότητα των κομματιών και των συλλογών του .
Ο οίστρος του Φρεσκομπάλντι ξεκίνησε με τις εκδόσεις του 1615 .
Μία από τις δημοσιεύσεις που εκδόθηκαν το 1615 ήταν το Ricercari , et canzone .
Το έργο αυτό επέστρεφε στο παλιομοδίτικο , « καθαρό » στυλ του ριτσερκάρε .
Τα μικρής αξίας φθογγόσημα και τα τριμερή μέτρα δεν απέτρεψαν την καθαρότητα του ύφους .
Η δεύτερη έκδοση του 1615 ήταν το Toccate e partite , έργο που καθιέρωσε το εκφραστικό στυλ στα πληκτροφόρα .
Ο Φρεσκομπάλντι δεν τηρεί τους συμβατικούς κανόνες στη σύνθεση , εξασφαλίζοντας ότι δεν υπάρχουν έστω και δύο κομμάτια με παρόμοια δομή .
Από το 1615 έως το 1628 , οι δημοσιεύσεις του συνθέτη τον συνδέουν με το εκκλησίασμα ( congregazione } , ακριβώς τη στιγμή που , οι δραστηριότητες της « ομάδας » καθορίζουν τις μουσικές τάσεις του ρωμαιοκαθολικού λειτουργικού .
Ο Φρεσκομπάλντι υπήρξε από τους πρώτους συνθέτες που επεξεργάστηκαν τη μονοθεματική γραφή , δηλαδή αντικατέστησε σταδιακά την ταχεία έκθεση αριθμού θεμάτων , η οποία αποτελούσε το τυπικό γνώρισμα του ριτσερκάρε και της καντσόνας .
Το επόμενο « κύμα » συνθέσεων του Φρεσκομπάλντι επέκτεινε την καλλιτεχνική του εμβέλεια πέρα από τη μουσική για πληκτροφόρα , στην οποία είχε επικεντρωθεί προηγουμένως .
Οι επόμενες τέσσερις δημοσιεύσεις του , μετά το 1627 , ήσαν για όργανα και φωνητικά σύνολα τόσο θρησκευτικής όσο και κοσμικής μουσικής .
Οι συλλογές των τριάντα θρησκευτικών έργων , του 1627 , και των σαράντα τεσσάρων συνόλων , του 1628 , είναι δομικά αντίθετες .
Ωστόσο , και τα δύο έργα είναι γραμμένα με πιο παραδοσιακό τρόπο , που τα καθιστά κατάλληλα για εκκλησιαστική χρήση .
Το Arie musicali , που δημοσιεύθηκε το 1630 , πιθανότατα συνετέθη νωρίτερα , ενόσω ο Φρεσκομπάλντι βρισκόταν στη Ρώμη .
Αυτοί οι δύο τόμοι περιέχουν ζευγάρια φορμών , τα romanesca/ruggiero και ciaconna/passacaglia , για την πλαισίωση των φωνών .
Το 1635 , ο Φρεσκομπάλντι δημοσίευσε το σημαντικότατο Fiori musicali .
Αυτή η συλλογή κομματιών είναι η μοναδική του σύνθεση αφιερωμένη στην εκκλησιαστική μουσική και η τελευταία συλλογή που περιέχει , εντελώς , νέα κομμάτια .
Το έργο πειραματίζεται με πολλούς τύπους μορφών εντός των τυπικών περιορισμών μιας Λειτουργίας .
Σχεδόν , όλα τα στυλ που σχετίζονται με τον Φρεσκομπάλντι είναι παρόντα σε αυτή τη συλλογή , εκτός από το λαϊκό/κοσμικό ύφος .
Ο συνθέτης καλλιεργεί την παλιά μορφή αυτοσχεδιασμού οργάνων πάνω στο γρηγοριανό cantus firmus , αλλά με εμφανέστερο τρόπο .
Το εκκλησιαστικό όργανο εναλλάσσεται με τη χορωδία στις στροφές ( versets ) και αυτοσχεδιάζει σε αντιστικτικό ύφος .
Το ύφος του χαρακτηρίζεται από δραματική εφευρετικότητα και τολμηρή χρήση χρωματικών διαστημάτων , χωρίς όμως να απωλεσθούν τα χαρακτηριστικά που συντελούν στη λογική , αποτελεσματική δόμηση του έργου .
Το Fiori musicali εξακολουθούσε να χρησιμοποιείται ως πρότυπο αυστηρής αντίστιξης , ακόμη και , κατά τους 18ο και 19ο αιώνες .
Εκτός από το Fiori musicali , τα δύο βιβλία του Φρεσκομπάλντι με τοκάτες και παρτίτες ( 1615 και 1627 ) είναι οι σημαντικότερες συλλογές του .
Οι τοκάτες του μπορούσαν να χρησιμοποιηθούν σε Λειτουργίες και λειτουργικά τυπικά .
Επίσης , χρησίμευαν ως πρελούδια σε μεγαλύτερα κομμάτια ή μπορούσαν να σταθούν και μόνες τους .
Το δεύτερο βιβλίο με τοκάτες ( 1627 ) , διευρύνει το « σκεπτικό » της φόρμας όπως εμφανίζεται στο πρώτο βιβλίο .
Περισσότερες παραλλαγές εισάγονται , με διαφορετικές ρυθμικές τεχνικές , καθώς και τέσσερα κομμάτια για το εκκλησιαστικό όργανο .
Αμφότερα τα βιβλία ανοίγουν με ένα σύνολο από δώδεκα τοκάτες , γραμμένο σε ένα « φανταχτερό » αυτοσχεδιαστικό ύφος και εναλλασσόμενα « γρήγορα » φθογγόσημα ή περάσματα με πιο οικεία και « διαλογιστικά » τμήματα , που ονομάζονται affetti , καθώς και σύντομες « εκρήξεις » αντιστικτικής μίμησης .
Παρόλο που , ο Φρεσκομπάλντι , επηρεάστηκε από πολλούς προηγούμενους συνθέτες όπως οι ναπολιτάνοι Μαγιόνε και Τραμπάτσι και ο Βενετός Μέρουλο , η μουσική του αντιπροσωπεύει πολλά περισσότερα από μια « περίληψη » των επιρροών του .
Εκτός από την αριστοτεχνική αντιμετώπιση των παραδοσιακών μορφών , ο Φρεσκομπάλντι είναι σημαντικός για τις πολυάριθμες καινοτομίες του , ιδιαίτερα στον τομέα της χρονικής αγωγής ( tempo ) : διαφέροντας από τους προκάτοχούς του , θα συμπεριλάβει στα κομμάτια του τμήματα με αντίθετα tempi και , μερικές από τις εκδόσεις του , περιλαμβάνουν μακρές προσημειώσεις που εξηγούν , πώς το tempo σχετίζεται με την εκτέλεση .
Στην πραγματικότητα , έκανε έναν συμβιβασμό μεταξύ της παλαιάς σημειογραφίας του « άκαμπτου » παλμού και της σύγχρονης αντίληψης του ρυθμού .
Παρόλο που αυτή η ιδέα δεν ήταν νέα ( χρησιμοποιήθηκε για παράδειγμα από τον Κατσίνι , ο Φρεσκομπάλντι ήταν από τους πρώτους που την διέδωσε μέσω της μουσικής για πληκτροφόρα όργανα .
Ο Φρεσκομπάλντι συνέβαλε , επίσης , σημαντικά στην τεχνική της παραλλαγής˙ πιθανόν , ήταν από τους πρώτους συνθέτες που εισήγαγαν την ( αντι ) παράθεση της ciaccona με την passacaglia στο ρεπερτόριο μουσικής , καθώς και ο πρώτος που συνέθεσε ένα σύνολο παραλλαγών πάνω σε ένα πρωτότυπο θέμα ( όλα τα προηγούμενα παραδείγματα είναι παραλλαγές πάνω σε λαϊκές ή δημοφιλείς μελωδίες ) .
Επέδειξε αυξημένο ενδιαφέρον για τη σύνθεση περίπλοκων έργων από απλά , ανεξάρτητα , μη-σχετιζόμενα κομμάτια , κατά τη διάρκεια των τελευταίων χρόνων της ζωής του .
Το Cento partite sopra passacagli , ήταν το πιο εντυπωσιακό , τελευταίο δημιουργικό του έργο , όπου εμφανίζεται το καινούριο ενδιαφέρον του συνθέτη για το συνδυασμό διαφορετικών , μεταξύ τους , κομματιών που , αρχικά , γράφηκαν ως ανεξάρτητα .
Τα άλλα έργα του συνθέτη περιλαμβάνουν συλλογές από καντσόνες , φαντασίες , καπρίτσια και άλλες φόρμες για το πληκτροφόρο , καθώς και τέσσερις εκδόσεις φωνητικής μουσικής ( μοτέτα και άριες , με ένα βιβλίο με μοτέτα χαμένο ) και μία έκδοση με σύνολα από καντσόνες .
Ειδικά , οι ενόργανες καντσόνες του ( για όργανα που δεν προσδιορίζει ) με μπάσο κοντίνουο , έχουν μεγάλη ιστορική σημασία για την εξέλιξη της τρίο-σονάτας .
Εμποτίζονται από ένα μεταβατικό ύφος , το οποίο οδήγησε στην πλήρως ανεπτυγμένη τρίο-σονάτα , την κύρια φόρμα μουσικής δωματίου , μέχρι την αντικατάστασή της από το κουαρτέτο εγχόρδων .
Οι 12 Φαντασίες του 1608 είναι έργα ιδιότυπης υφής που , σπάνια απαντά σε πρωιμότερα παραδείγματα αυτής της μορφής .
Οι σύγχρονοι με τον Φρεσκομπάλντι κριτικοί , αναγνώριζαν στο πρόσωπό του , τον μοναδικό , μεγάλο συνθέτη μουσικής για τα πληκτροφόρα της εποχής .
Ακόμα και εκείνοι που δεν « ενέκριναν » τα φωνητικά έργα του Φρεσκομπάλντι , συμφωνούσαν ότι ήταν ιδιοφυία , τόσο ως εκτελεστής όσο και ως συνθέτης έργων για τα πληκτροφόρα .
Η μουσική του , όχι μόνο δεν απώλεσε την άμεση επίδραση που άσκησε μέχρι τη δεκαετία του 1660 , αλλά τα έργα του επηρέασαν την γενικότερη εξέλιξη της μουσικής για τα πληκτροφόρα , σχεδόν για έναν αιώνα μετά τον θάνατό του .
Ο Πασκουίνι θεωρούσε τον Φρεσκομπάλντι ως παιδαγωγική αυθεντία .
Στους μαθητές του περιλαμβάνονταν πολλοί Ιταλοί συνθέτες , αλλά ο σημαντικότερος ήταν ένας Γερμανός , ο Φρόμπεργκερ , ο οποίος σπούδασε μαζί του μεταξύ 1637-41 . Έγινε ένας από τους πιο σημαντικούς συνθέτες του 17ου αιώνα και , όπως ο δάσκαλός του , συνέθεσε έργα που μελετήθηκαν ακόμα και κατά τον 18ο αιώνα .
Αλλά το σημαντικότερο ήταν ότι , ο Φρεσκομπάλντι επηρέασε πολλούς συνθέτες εκτός Ιταλίας , με κορωνίδα τον Γιόχαν Σεμπάστιαν Μπαχ .
Ο μεγάλος κάντορας είναι γνωστό ότι , κατείχε αρκετά έργα του Φρεσκομπάλντι , συμπεριλαμβανομένου ενός χειρόγραφου αντιγράφου του Fiori musicali ( Βενετία , 1635 ) , το οποίο έφερε την υπογραφή του από το 1714 και ερμήνευσε στη Βαϊμάρη το ίδιο έτος .
Η επιρροή του Φρεσκομπάλντι στον Μπαχ είναι πιο εμφανής στα πρώτα κοράλ-πρελούδια για το εκκλησιαστικό όργανο . Άλλωστε , οι τοκάτες και οι καντσόνες του Φρεσκομπάλντι , με τις ξαφνικές εναλλαγές και αντιθέσεις τους , μπορεί να είχαν εμπνεύσει το περίφημο stylus fantasticus της Βορειογερμανικής σχολής για το εκκλησιαστικό όργανο .
Αναφέρονται μόνον οι πρώτες εκδόσεις των έργων , πολλά από τα οποία γνώρισαν πολλαπλές επανεκδόσεις , μερικές από τις οποίες σε ελάχιστο χρονικό διάστημα .
