Η σειρά ξεκινά με την πρώτη γνωριμία με τους πέντε ήρωες της ιστορίας δείχνοντας την καθημερινότητά τους : τη Ντάλια , μία πλούσια που μισεί τον πλούτο , όμως ο πατέρας της πέθανε και της άφησε όλα τα χρήματα και τις επιχειρήσεις , αφού ήταν μοναχοπαίδι , το Σπύρο , φοιτητή της λογιστικής που ζει με τη γιαγιά του , Σοφία , αφού οι γονείς του σκοτώθηκαν , ενώ κάθε μέρα στο σπίτι είναι και η καλύτερη φίλη της γιαγιάς του , Θεοπούλα , την Αγγέλα , άνεργη , αφού σε όποια δουλειά πηγαίνει την απολύουν και αποφασίζει να ασχοληθεί με το ερασιτεχνικό θέατρο , χωρίς να έχει ταλέντο , το Φώτη , ένα αρκετά έξυπνο άτομο που εργάζεται στο κανάλι του πατέρα του , Θωμά , μαζί με τη ξαδέρφη του , Φρίντα και τη Ζουμπουλία , μία χωριάτισσα που έρχεται να μείνει με τη συμπεθέρα της , Μαριλένα , για να παρευρεθεί στη δεξίωση που θα κάνει , όμως μένει για πάντα μαζί της για να κρατήσει το παιδί , αφού η κόρη της με τον γιο της Μαριλένας πηγαίνουν στην Αμερική για να δουλέψουν .
Παράλληλα , ένας από τους πέντε δολοφόνους ενός εγκλήματος που είχε γίνει στη Θεσσαλονίκη πριν από πολλά χρόνια θέλει να σκοτώσει τον υπουργό Ευάγγελο Σταυριανίδη , ο οποίος έχει πολλά στοιχεία για εκείνο το έγκλημα .
Οι πέντε ήρωες και ο υπουργός θα βρεθούν μαζί , σε ένα ξενοδοχείο , ο καθένας για τον δικό του λόγο .
Ο Σπύρος για να επισκεφτεί τον θείο του από τον Καναδά , η Αγγέλα , πηγαίνει σε λάθος ξενοδοχείο , ενώ θέλει να πάει σε ένα άλλο για ένα κάστινγκ , η Ζουμπουλία για να παρευρεθεί στη δεξίωση της συμπεθέρας της , η Ντάλια για να συναντήσει κάποιον μεγαλοεπιχειρηματία και ο Φώτης για να πάρει πλάνα από τη δεξίωση , ενώ ο υπουργός είναι καλεσμένος στη δεξίωση .
Ξέροντας για τη δεξίωση που θα παρευρεθεί ο υπουργός , ο κακός μαζί με τον βοηθό του Νίκο Καλαθά , αναθέτουν στον σερβιτόρο του μπαρ του ξενοδοχείου να βάλει δηλητήριο στο ποτό του .
Τα έξι αυτά άτομα θα βρεθούν `` τη λάθος ώρα , στο λάθος μέρος '' , συγκεκριμένα σε ένα ασανσέρ το οποίο παθαίνει βλάβη και σταματά .
Κι ενώ οι κακοί περιμένουν να φύγει από το ξενοδοχείο , να πάει σπίτι του και να πεθάνει εκεί , ο υπουργός αρχίζει να μην αισθάνεται καλά μέσα στο ασανσέρ και αποκαλύπτει στους άλλους πέντε για την δηλητηρίαση .
Οι πέντε αρχίζουν να ανακαλύπτουν το έγκλημα που έγινε στη Θεσσαλονίκη .
Η πεντάδα περνά πολλές στιγμές καλές και κακές και έρχεται αντιμέτωπη με πολλά προβλήματα που καταφέρνει πάντα να ξεπεράσει με δράμα αλλά και με γέλιο .
Οι κοντινοί άνθρωποι των πέντε μπλέκονται συχνά στην υπόθεση , κυρίως η Σοφία με τη Θεοπούλα , κάποιες φορές βοηθώντας τους , ενώ κάποιες φορές δυσκολεύοντας τους .
Κάποια στιγμή εμφανίζεται η Αμαλία Αντωνοπούλου , ένα μυστηριώδες άτομο που βοηθά πάντα τη πεντάδα , ενώ χαρακτηριστική είναι η προφορά της στο `` νι '' και το `` λι '' .
Επίσης , ανακαλύπτουν ότι στο ασανσέρ δεν ήταν η πρώτη φορά που είχαν συναντηθεί , καθώς παλιότερα , σε ένα αεροπορικό δυστύχημα είχαν χάσει τη ζωή τους συγγενείς και κοντινά άτομα της πεντάδας και είχαν βρεθεί μαζί , χωρίς να γνωριστούν , στο αεροδρόμιο .
Στο αεροπορικό δυστύχημα είχαν χάσει τη ζωή τους οι γονείς του Σπύρου , η μητέρα και η αδελφή του Φώτη , ο πατέρας της Αγγέλας , ο σύζυγος της Ζουμπουλίας και ο σοφέρ της Ντάλιας , ο οποίος ήταν και ο έρωτας της ζωής της .
Και τότε είναι η μία από τις δύο φορές που η πεντάδα χωρίζεται , πιστεύοντας ότι η συνάντηση ήταν σημαδιακή . Όμως , ενώνονται ξανά και συνεχίζουν τις έρευνές τους και πάλι με δυσκολίες , καλές και κακές στιγμές .
Σιγά - σιγά αρχίζουν να ανακαλύπτουν τους πέντε δολοφόνους με πολλές σημαντικές και δύσκολες αποστολές .
Κάποια στιγμή , ο σύμβουλος της Ντάλιας , Αλέξης , θα αποκαλύψει στους υπόλοιπους τέσσερις ότι για το αεροπορικό δυστύχημα ευθύνεται ο πατέρας της Ντάλιας και αυτοί , στενοχωρημένοι , την κάνουν πέρα . Όμως επανενώνονται και τελειώνουν τις αποστολές .
Ο ένας δολοφόνος που έχει φύγει στο εξωτερικό εντοπίζεται και συλλαμβάνεται , οι άλλοι δύο έχουν πεθάνει , ο άλλος ζει , αλλά χωρίζει με τη γυναίκα του και απομακρύνεται από τα παιδιά του και ο τελευταίος αυτοκτονεί , ενώ οι δύο κακοί - βοηθοί μπαίνουν στη φυλακή .
Στο τελευταίο επεισόδιο , έρχονται τέσσερεις αποχωρισμοί , δύο λυπητεροί , ένας σοβαρός κι ένας αστείος .
Ο Αλέξης φεύγει από την Ελλάδα αφού έχει πάρει δουλειά στο εξωτερικό , η γιαγιά του Σπύρου πεθαίνει , ενώ είναι άρρωστη πάνω από ένα χρόνο , κι όμως έχει αντέξει .
Ο Φώτης αποχαιρετά το κανάλι για να πάρει μία συνέντευξη στη Ρόδο , αφού το κανάλι έχει πλέον μεγαλώσει .
Τέλος , η Ζουμπουλία , συμφιλιωμένη με τη συμπεθέρα της , μετακομίζει σε ένα σπίτι πάνω από αυτό της Μαριλένας , ενώ αυτή νομίζει ότι θα πάει στο χωριό της .
Στην πορεία , η Θεοπούλα ακολουθεί τη Σοφία και πεθαίνει , ενώ η παρέα ανακαλύπτει το μυστικό της Αμαλίας .
Η Αμαλία είχε πεθάνει στο αεροπορικό δυστύχημα μαζί με τους συγγενείς και τους κοντινούς ανθρώπους της παρέας κι εμφανίστηκε ως άγγελος για να τους βοηθήσει .
Μετά από καιρό , η Ντάλια έχει αποκτήσει 2 παιδιά μαζί με τον Αλέξη και παραμένει στην Ελλάδα .
Η Αγγέλα πιάνει δουλειά σε εταιρία της Ντάλιας και όλοι περνούν καλά τη ζωή τους .
Η ιστορία τελειώνει με την παρέα των πέντε στη θάλασσα .
Αν και έχει χαρακτηριστεί ως κωμική , η σειρά μπορεί να ενταχθεί στο είδος των σειρών περιπέτειας και μυστηρίου με άφθονα κωμικά στοιχεία .
Το κεντρικό θέμα της σειράς είναι μια υπόθεση εξιχνίασης της δολοφονίας της φοιτήτριας Ελευθερίας Ασλάνογλου , κατά την εξέλιξη της οποίας συμβαίνουν πολλές κωμικές καταστάσεις .
Η πορεία περνά προς τη λύση μέσα από διάφορα στάδια και οι βασικοί χαρακτήρες ξεπερνούν διαδοχικά εμπόδια .
Η διαμόρφωση των χαρακτήρων είναι συνεπής και παρακολουθεί πιστά την εξέλιξη της υπόθεσης .
Η αφηγηματική τεχνική της σειράς συνδυάζει αρκετές αναδρομές στο παρελθόν ( flash-back ) και προβλέψεις για το μέλλον , οι οποίες συχνά ανακοινώνονται μέσω ενός αφηγητή .
Ο αφηγητής είναι παντογνώστης και μάλιστα συμμετέχει στη δράση χωρίς να αποκαλύπτει εξ ολοκλήρου την πραγματική ταυτότητά του ( Αμαλία Αντωνοπούλου - Ζέτα Μακρυπούλια ) . Ένα από βασικά πλεονεκτήματα της σειράς , στο οποίο πιθανότατα οφείλεται και η μεγάλη επιτυχία της , είναι το ότι κατορθώνει να εμπλέξει στον κύριο ιστό της υπόθεσης κωμικές καταστάσεις και αστείες ατάκες , η δύναμη των οποίων ενισχύεται από την κωμικότητα των ίδιων των ηρώων . Ένα ακόμη προσόν της σειράς είναι ο γόνιμος διάλογος της με την σύγχρονη ποπ-κουλτούρα , τον παλιό ελληνικό κινηματογράφο , ξένες τηλεοπτικές σειρές καθώς και κόμικς .
Ακόμη ο σεναριογράφος αναφέρει ότι χρησιμοποίησε παιδικές και εφηβικές του εμπειρίες για τη διαμόρφωση των αστείων διαλόγων ή γεγονότων .
Δημιουργεί άνετα τα συναισθήματα του άγχους και της αγωνίας .
Κεντρικά θέματα της σειράς είναι η διπολικότητα καλό-κακό και με βάση αυτή επεξεργάζεται θέματα όπως η φιλία , η διαφορετικότητα , η ανθρωπιά , η τρίτη ηλικία , τα άτομα με ειδικές ανάγκες , το χρήμα , η εξουσία , ο θάνατος , η μεταφυσική .
Η πρωτοτυπία της σειράς εντοπίζεται στο ότι φέρνει στο προσκήνιο για πρώτη φορά τα παραπάνω θέματα , σε αντίθεση με τον συνήθως έντονο σεξισμό και την αφέλεια των ελληνικών τηλεοπτικών σειρών .
Σημασία στο σενάριο αποτελεί η σχέση με τον αριθμό 5 .
Εκτός από τους Πέντε , τόσοι αποκαλύπτεται ότι είναι και οι δολοφόνοι της Ελευθερίας , οι οποίοι μάλιστα φαίνεται να ήταν συμφοιτητές στη Θεσσαλονίκη .
Πέντε ίσως να είναι και οι αρχικοί άνθρωποι που λίγο μετά τη δολοφονία προσπάθησαν να ξεσκεπάσουν τους ενόχους , ενώ υπάρχει και η υπόθεση ότι η Αμαλία ( χαρακτήρας - αίνιγμα στη σειρά ) ανήκε σε μια άλλη πεντάδα στο παρελθόν .
Ο αριθμός 5 , που εμφανίζεται παντού και το γεγονός αυτό κάνει τους ήρωες να προβληματιστούν και να κάνουν υποθέσεις για το τι συμβολίζει .
Τελικά , μέσω μιας συζήτησης του Θωμά και της Μαριλένας ( την οποία παρακολουθεί και ο Φώτης ) , αποκαλύπτεται ότι ο αριθμός 5 συμβολίζει τις 5 εξουσίες : Σύμφωνα με τον σεναριογράφο , οδηγός για τη δημιουργία των πέντε πρωταγωνιστών αποτέλεσαν οι διαφορετικές πιθανές αντιδράσεις στο φόβο .
Ο καθένας ανάλογα με το χαρακτήρα του αντιδρά ή δεν αντιδρά , διαφορετικά στις δύσκολες καταστάσεις .
Αυτό το στοιχείο είναι που βοήθησε καθοριστικά τους Πέντε στην εξιχνίαση του μυστηρίου .
Ακολουθεί ο κατάλογος και τα βιογραφικά των φανταστικών χαρακτήρων ( πρωταγωνιστών και δευτεραγωνιστών ) της σειράς Στο Παρά 5 .
Οι πρωταγωνιστές Η πεντάδα ( οι 5 κακοί της ιστορίας ) που δολοφόνησε την Ελευθερία Ασλάνογλου στις 9 Απριλίου 1975 στη Θεσσαλονίκη .
Επίσης , ήταν εμπλεκόμενοι και στο Οικονομικό Σκάνδαλο της ΕΞΙΤΕΡ τη δεκαετία του 90 .
Οι πέντε που ερευνούσαν την υπόθεση πριν την ερευνήσουν οι πρωταγωνιστές .
Τα επτά αγαπημένα πρόσωπα των πρωταγωνιστών που πέθαναν στο Αεροπορικό δυστύχημα ( 2.12.1991 ) , που σε προχωρημένο επεισόδιο αποδεικνύεται ότι προκάλεσε ο πατέρας της Ντάλιας . ( Οι άνθρωποι που έβαζε ο πρωθυπουργός για να εντοπίσουν τους 5 πρωταγωνιστές . ) Όταν ο σεναριογράφος παρέδωσε τα πρώτα κείμενα της σειράς στους υπευθύνους του καναλιού , εκείνοι δεν έμειναν ευχαριστημένοι από το πόνημα του Καπουτζίδη .
Επιστρατεύθηκε άλλος γνωστός σεναριογράφος για να `` χτενίσει '' το σενάριο , αλλά και πάλι δεν υπήρχε μεγάλη αισιοδοξία στο κανάλι .
Επίσης , να σημειωθεί πως ο αρχικός ρόλος της Ντάλιας ήταν μια γυναίκα ηλικίας 50-55 ετών που θα υποδύονταν η Κάτια Δανδουλάκη , η οποία όμως είχε κλείσει στον ίδιο σταθμό την καθημερινή σειρά Βέρα στο δεξί .
Η Σμαράγδα Καρύδη δεν ήταν επιθυμητή από τον Γιώργο Καπουτζίδη , αλλά μετάνιωσε πολύ σύντομα .
Οι πρώτοι τίτλοι της σειράς ήταν : Τα μάτια σας δεκατέσσερα , Πού μπλέξαμε ... , Και τώρα τρέξτε , ώσπου να καταλήξει ο ηθοποιός Αργύρης Αγγέλου στον τελικό τίτλο .
Στις τηλεοπτικές σεζόν 2005-06 και 2006-07 καθίσταται πρώτη σε δημοφιλία και θεαματικότητα τηλεοπτική σειρά ( της τάξης του 60 % -65 % σύμφωνα με την AGB Hellas ) , ξεπερνώντας ακόμα και την πρόσφατη επιτυχία του Καφέ της Χαράς .
Λόγω του σεναρίου , έχει προκαλέσει έντονο ενδιαφέρον , συζητήσεις και θεωρίες σχετικά με την εξιχνίαση του μυστηρίου , ενώ κατά την εποχή της αρχικής προβολής της είχε δημιουργηθεί μεγάλη κοινότητα πιστών τηλεθεατών , on-line κοινότητες και ομάδες συζητήσεων , φαινόμενο γνωστό σαν cult television , που ως τότε υπήρχε κυρίως για ξένες παραγωγές .
Τελικά , η τεράστια επιτυχία της σειράς , χάρισε στον Καπουτζίδη και τη Μακρυπούλια τη θέση των παρουσιαστών για τις εκπομπές πριν του διαγωνισμού Γιουροβίζιον 2006 , αλλά και τη θέση των σχολιαστών κατά τον διαγωνισμό .
Πολλοί φανατικοί τηλεθεατές , για ευνόητους λόγους , είχαν τότε αντιδράσει σχετικά αρνητικά στο γεγονός ότι η σειρά από ένα σημείο και μετά έγινε δεκαπενθήμερη από εβδομαδιαία , το οποίο εξηγήθηκε τότε από τις πρόσθετες υποχρεώσεις του σεναριογράφου - ηθοποιού κατά τον πρώτο κύκλο , αλλά και από τις συνεχιζόμενες επαναλήψεις ακόμα και στον δεύτερο .
Ηθοποιοί της σειράς , κρατώντας τα στοιχεία και την ιδιότητα του χαρακτήρα που υποδύονται , έχουν παρουσιάσει διάφορες διαφημίσεις , όπως της αλυσίδας Carrefour ( Ντάλια , Γιαγιάδες ) , Electronet ( Ντάλια ) ή της τηλεφωνίας ΤΙΜ μετέπειτα WIND ( όλη η παρέα ) .
Η πλειονότητα των μουσικών κομματιών που ακούγονται στη σειρά , είναι από άλλες ταινίες επιτυχίες του αμερικάνικου κινηματογράφου .
Παρόλο που πολλά από αυτά μουσικά κομμάτια χρησιμοποιήθηκαν , δεν έγινε ποτέ καμιά αναφορά στους τίτλους της σειράς .
Το βασικό θέμα των τίτλων αρχής της σειράς αποτελεί το τραγούδι Ήμουν άγγελος του Τσάρλυ σε στίχους του Δημήτρη Ιατρόπουλου και μουσική του Renato Favilli το οποίο ερμηνεύει η Δανάη Φαβίλλη .
Το κομμάτι , αν και του 1981 , και έχοντας βραβευτεί στην γειτονική Βουλγαρία ( Φεστιβάλ Σόφιας ) , ταυτίστηκε με την επιτυχία της σειράς , με αποτέλεσμα λίγους μήνες μετά την έναρξή της να ακούγεται σε μαγαζιά της Ελλάδας και να βρίσκεται ψηλά στις πωλήσεις των δισκοπωλείων .
Ενδεικτικό επίσης της επιτυχίας της σειράς είναι η δημιουργία επανεκτελέσεων ( remixes ) από φανατικούς θαυμαστές με ατάκες αγαπημένων ηρώων της σειράς ( π.χ .
Θεοπούλα ) .
Επίσης , σε πρόσφατο επεισόδιο η Αμαλία της σειράς ηχογραφεί τραγούδι και γυρίζει βιντεοκλίπ με πρωταγωνίστριες τις γιαγιάδες Σοφία και Θεοπούλα .
Το τραγούδι αυτό ( Φιλί Φιλί με Λυτρώνεις ) , τραγουδισμένο με τη γνωστή προφορά της Αμαλίας , έχει σημειώσει μεγάλη επιτυχία στους ραδιοφωνικούς σταθμούς , ενώ κυκλοφορεί ευρέως και από εφαρμογές FTP ή σε κινητά μέσω bluetooth .
Τους στίχους του τραγουδιού έχει γράψει ο Γιώργος Καπουτζίδης . ( βραβεία του περιοδικού TV Έθνος ) ( βραβεία του περιοδικού TV Έθνος ) ( βραβεία για τα 20 χρόνια MEGA ) Η σειρά έκανε πρεμιέρα την Δευτέρα 26 Σεπτεμβρίου 2005 από τους δέκτες του MEGA Channel και ολοκληρώθηκε σε 2 κύκλους στις 18 Ιουνίου 2007 .
Οι τηλεθεάσεις ήταν αρκετά υψηλές και στις δύο σεζόν .
Αρχικά ήταν εβδομαδιαία και ύστερα έγινε δισεβδομαδιαία , προς απογοήτευση όμως των τηλεθεατών .
Η διάρκεια κάθε επεισοδίου ήταν 45 λεπτά .
Για τις ανάγκες κάποιων επεισοδίων , οι πρωταγωνιστές έχουν μεταφερθεί σε διάφορα σημεία ( π.χ .
Μύκονος , Αχλαδοχώρι Σερρών , κλπ ) .
Πρώτο επεισόδιο : Αυτή είναι η αρχή της σειράς , όπου μαθαίνουμε τον κάθε πρωταγωνιστή ξεχωριστά ( Ντάλια , Σπύρος , Ζουμπουλία , Φώτης , Αγγέλα ) , καθώς και γνωστά τους πρόσωπα ( Ντάλια : Αλέξης , Σπύρος : Θεοπούλα , Σόφη , Ζουμπουλία : Μαριλένα , Άννα , Φώτης : Φρίντα , Θωμάς , Αγγέλα : κανείς ) πριν τη μοιραία συνάντηση . Όταν οι 5 συναντιούνται στο ασανσέρ , ο υπουργός Σταυριανίδης πεθαίνει μπροστά στα μάτια τους .
Ο δεύτερος κύκλος έκανε πρεμιέρα στις 2 Οκτωβρίου 2006 και ολοκληρώθηκε σε 23 επεισόδια .
Το τελευταίο επεισόδιο ήταν διπλό και προβλήθηκε στις 18 Ιουνίου 2007 συγκεντρώνοντας τηλεθέαση 66,0 % στο δυναμικό κοινό .
Σε σχέση με τον πρώτο κύκλο , η τηλεθέαση ήταν μεγαλύτερη με μέσο όρο γύρω στο 50 % .