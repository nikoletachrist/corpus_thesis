Ήταν το δεύτερο παιδί που αποκτούσαν ο Κάρολος , Πρίγκιπας της Ουαλίας , διάδοχος της Βασίλισσας Ελισάβετ Β΄ , και η Νταϊάνα , Πριγκίπισσα της Ουαλίας .
Η βάπτισή του πραγματοποιήθηκε στις 21 Δεκεμβρίου 1984 στο Παρεκκλήσι του Αγίου Γεωργίου του Κάστρου Ουίνδσορ από τον Αρχιεπίσκοπο του Καντέρμπερυ , Ρόμπερτ Ράνσι .
Ανάδοχοί του ήταν ο Πρίγκιπας Ανδρέας ( πατρικός θείος του ) , Λαίδη Σάρα Άρμστρονγκ-Τζόουνς ( πατρική ξαδέλφη του ) , η Κάρολιν Μπαρθόλομιου ( πρώην Πράιντ ) , ο Μπράιαν Όργκαν , ο Τζέραλντ Ουόρντ ( πρώην αξιωματικός στο Οικιακό Ιππικό ) και η Σήλια , Λαίδη Βέστι ( πρώην Νάιτ ) .
Η Νταϊάνα ήθελε ο Χάρρυ και ο μεγαλύτερος αδερφός του να έχουν ένα ευρύτερο φάσμα εμπειριών σε σχέση με προηγούμενα βασιλικά παιδιά και φρόντιζε να τα πηγαίνει σε χώρους που κυμαίνονταν από το Disney World και τα McDonald 's μέχρι κλινικές καταπολέμησης του AIDS και καταφύγια για άστεγους .
Ο Χάρρυ άρχισε να συνοδεύει τους γονείς του σε επίσημες επισκέψεις από νεαρή ηλικία .
Η πρώτη του περιοδεία με τους γονείς του στο εξωτερικό ήταν στην Ιταλία το 1985 .
Οι γονείς του Χάρρυ χώρισαν το 1996 και το επόμενο έτος η μητέρα του Νταϊάνα σκοτώθηκε σε αυτοκινητιστικό δυστύχημα στο Παρίσι .
Ο Χάρρυ και ο Ουίλλιαμ έμεναν μαζί με τον πατέρα τους στο Κάστρο Μπαλμόραλ εκείνο το διάστημα , έτσι έμαθαν από τον ίδιο για το θάνατο της μητέρας τους .
Στην κηδεία της μητέρας του ο Χάρρυ , ηλικίας 12 ετών τότε , συνόδευσε τον πατέρα του , τον αδερφό του , τον παππού του και το θείο της μητέρας του Τσαρλς Σπένσερ , περπατώντας πίσω από το φέρετρο , από το Παλάτι του Κένσινγκτον μέχρι το Αββαείο του Ουέστμινστερ . Όπως ο πατέρας και ο αδελφός του , έτσι και ο Χάρρυ εκπαιδεύτηκε σε ανεξάρτητα ( ιδιωτικά ) σχολεία .
Ξεκίνησε από το βρεφικό σταθμό της Τζέην Μάυνορς και το προπαρασκευαστικό Σχολείο Ουέδερμπυ στο Λονδίνο .
Μετά από αυτά , εντάχθηκε στο Σχολείο Λάντγκροουβ , και , αφού πέρασε τις απαραίτητες εξετάσεις , έγινε δεκτός στο Κολλέγιο του Ήτον .
Η απόφαση να τοποθετηθεί ο Χάρρυ στο Ήτον ήταν αντίθετη με την οικογενειακή παράδοση των Ουίνδσορ , σύμφωνα με την οποία οι πρίγκιπες στέλνονταν στο Γκόρντονστουν .
Ωστόσο , ο Χάρι ακολούθησε τα χνάρια της οικογένειας Σπένσερ , καθώς τόσο ο πατέρας της Νταϊάνα όσο και ο αδελφός της είχαν εκπαιδευτεί στο Ήτον .
Στο κολλέγιο διακρίθηκε στον αθλητισμό , ιδιαίτερα στο πόλο και το ράγκμπι .
Τον Ιούνιο του 2003 ο Χάρρυ ολοκλήρωσε την εκπαίδευσή του στο Ίτον , έχοντας δύο τίτλους βαθμολογίας « A » , λαμβάνοντας όμως βαθμό « B » στο μάθημα της τέχνης και « D » στη γεωγραφία .
Μία από τις πρώην καθηγήτριες του Χάρρυ , η Σάρα Φόρσιθ , υποστήριξε ότι ο Χάρρυ ήταν « αδύναμος μαθητής » και ότι το προσωπικό στο Ήτον τον ευνόησε για να πετύχει στις τελικές εξετάσεις .
Τόσο το κολλέγιο όσο και ο ίδιος ο Χάρρυ αρνήθηκαν τους ισχυρισμούς αυτούς .
Μετά από την αποφοίτησή του το 2003 επισκέφθηκε την Αργεντινή και την Αφρική , ενώ εργάστηκε σε μια αγροικία στην Αυστραλία και σε ένα ορφανοτροφείο στο Λεσότο .
Τον Μάιο του 2005 επέλεξε , αντί να συνεχίσει τις σπουδές του , να μεταβεί σε στρατιωτική σχολή της Βρετανίας . Έτσι τον Απρίλιο του 2006 πήρε το βαθμό του αξιωματικού .
Τον Φεβρουάριο του 2007 ανακοινώθηκε ότι η στρατιωτική μονάδα του Χάρρυ θα πήγαινε στο Ιράκ , όμως αποφασίστηκε ότι τόσο ο Χάρρυ όσο και ο Ουίλλιαμ δεν θα μεταβούν εκεί , εξαιτίας φόβου ότι θα μπορούσαν να είναι επικίνδυνοι στόχοι για επιθέσεις .
Ωστόσο , τον επόμενο χρόνο ο Χάρρυ υπηρέτησε 10 εβδομάδες στο Αφγανιστάν , ενώ αποχώρησε από εκεί όταν τα μέσα ενημέρωσης διέρρευσαν την τοποθεσία του .
Λόγω του ότι είναι από τους πρώτους στη γραμμή διαδοχής του βρετανικού θρόνου , έχει δεχτεί έντονη κριτική για την κοσμική του ζωή στο παρελθόν .
Ο Χάρρυ μάλιστα ζήτησε δημοσίως συγνώμη για την επιλογή του να φορέσει σε πάρτι μια ναζιστική στολή .
Στις 6 Ιανουαρίου 2009 , η βασίλισσα έδωσε στον Χάρρυ και τον Ουίλλιαμ το δικό τους βασιλικό επιτελείο .
Προηγουμένως , οι υποθέσεις του Ουίλλιαμ και του Χάρρυ χειρίζονταν από το γραφείο του πατέρα τους στην Οικία Κλάρενς του Λονδίνου .
Το νέο επιτελείο εξέδωσε μια ανακοίνωση με την οποία γνωστοποιήθηκε η έναρξη λειτουργίας του δικού τους γραφείου στο Παλάτι του Αγίου Ιακώβου για τη μέριμνα δημοσίων , στρατιωτικών και φιλανθρωπικών δραστηριοτήτων .
Το Μάρτιο του 2012 , ο Χάρρυ υπήρξε επικεφαλής μιας επίσημης επίσκεψης στο Μπελίζ , ως μέρος των εορτασμών για το Αδαμάντινο Ιωβηλαίο της βασίλισσας .
Επισκέφθηκε , ακόμη , τις Μπαχάμες και την Τζαμάικα , στην οποία συναντήθηκε με την αντιμοναρχική πρωθυπουργό , Πόρσια Σίμσον Μίλλερ .
Η τελευταία σε δηλώσεις της υποστήριξε ότι ο « Χάρρυ είναι άνετος και προσγειωμένος . Ήταν τιμή και ευχαρίστησή μου που τον συνάντησα » .
Μετέπειτα ο πρίγκιπας επισκέφθηκε την Βραζιλία , όπου παρευρέθηκε σε εκδηλώσεις της πρωτοβουλίας « Great » .
Από τις 9 έως τις 15 Μαΐου 2013 , πραγματοποίησε επίσημη επίσκεψη στις Ηνωμένες Πολιτείες .
Στην περιοδεία του προωθήθηκε η εκστρατεία αποκατάστασης τραυματισμένων Αμερικανών και Βρετανών στρατιωτικών , ενώ δημοσιοποιήθηκαν δικές του φιλανθρωπικές οργανώσεις και ενέργειες .
Παρευρέθηκε σε εκδηλώσεις στην Ουάσιγκτον , το Κολοράντο , τη Νέα Υόρκη , το Νιου Τζέρσεϋ και το Κοννέκτικατ .
Βρέθηκε σε πληγείσες περιοχές από τον Τυφώνα Σάντι στο Νιου Τζέρσεϋ , όπου συνομίλησε με κατοίκους της περιοχής και με τον κυβερνήτη Κρις Κρίστι .
Τον Οκτώβριο του ίδιου έτους , μετέβη την Αυστραλία για πρώτη φορά με επίσημη επίσκεψη και παρακολούθησε την Διεθνή Επιθεώρηση Στόλου στο λιμάνι του Σίδνεϋ .
Επίσης , επισκέφθηκε το Σύνταγμα Ειδικών Δυνάμεων Αεροπορίας στο Περθ .
Τον Μάιο του 2014 επισκέφθηκε την Εσθονία και την Ιταλία .
Στην Εσθονία , επισκέφθηκε την πλατεία Ελευθερίας στην πρωτεύουσα Τάλιν για να τιμήσει πεσόντες Εσθονούς στρατιώτες .
Συμμετείχε , επίσης , σε δεξίωση στο Εσθονικό Κοινοβούλιο και σε στρατιωτική άσκηση του ΝΑΤΟ .
Στην Ιταλία , ο Χάρρυ παρακολούθησε τους εορτασμούς για την 70η επέτειο των μαχών του Μόντε Κασίνο , στις οποίες πολέμησαν Πολωνοί , βρετανικά και στρατεύματα της Κοινοπολιτείας .
Στις 6 Νοεμβρίου 2014 , κήρυξε την έναρξη του Πεδίου Μνήμης των Πεσόντων στο Αβαείο του Ουέστμινστερ , κάτι που συνήθως αποτελούσε αρμοδιότητα του Πρίγκιπα Φιλίππου .
Πριν από την θητεία του στην Αυστραλιανή Αμυντική Δύναμη ( ADF ) , ο Χάρρυ επισκέφθηκε το Αυστραλιανό Πολεμικό Μνημείο στην Καμπέρα , στις 6 Απριλίου 2015 .
Στις 7 Μαΐου 2015 , έκανε έναν αποχαιρετιστήριο περίπατο στην Όπερα του Σίδνεϋ και επισκέφθηκε το Πανεπιστημιακό Νοσοκομείο Μακουάρι .
Στις 24 - 25 Απριλίου 2015 , συνάντησε τον πατέρα του στην Τουρκία για να παρακολουθήσει τους εορτασμούς για την εκατονταετηρίδα της Εκστρατείας της Καλλίπολης .
Από τις 30 Νοεμβρίου έως τις 3 Δεκεμβρίου 2015 , πραγματοποίησε επίσημη επίσκεψη στη Νότια Αφρική .
Επισκέφθηκε το Κέιπ Τάουν , όπου παρέδωσε το Τάγμα των Συντροφων της Τιμής στον Αγγλικανό Αρχιεπίσκοπο Ντέσμοντ Τούτου , εκ μέρους της βασίλισσας Ελισάβετ .
Τον Μάρτιο του 2016 βρέθηκε στο Νεπάλ , ως μέλος της φιλανθρωπικής αποστολής Team Rubicon UK , για να βοηθήσει στην ανοικοδόμηση ενός δευτεροβάθμιου σχολείου και βοήθησε στη δημιουργία μιας ηλιακής « φάρμας » και στην επισκευή μιας υδροηλεκτρικής τουρμπίνας .
Τον Απρίλιο του 2018 ορίστηκε πρεσβευτής για την νεολαία της Κοινοπολιτείας από την βασίλισσα Ελισάβετ .
Σε σχετική εκδήλωση τον Ιούλιο του ίδιου έτους , ο πρίγκιπας Χάρι ανέφερε : « γνωρίζω ότι υπηρετώντας ως πρεσβευτής των νέων ανθρώπων , θα πρέπει να προσπαθήσω να σας παρακολουθώ όλους… η δουλειά μου θα είναι να σας ακούω , το καθήκον μου να διασφαλίζω ότι οι ιδέες σας , οι ανησυχίες σας , οι σκέψεις και οι ελπίδες σας ακούγονται » ..
Μέσα στο ίδιο έτος , ο ίδιος ανέλαβε την προστασία της καμπάνιας « Περπάτημα της Αμερικής » , διορίστηκε πρόεδρος του Ταμείου της Κοινοπολιτείας της Βασίλισσας , ενώ μπήκε στη λίστα με τα 100 άτομα με τη μεγαλύτερη επιρροή παγκοσμίως του περιοδικού Time .
Τον Απρίλιο του 2019 , ανακοινώθηκε ότι συμμετείχε σε μια σειρά ντοκιμαντέρ για την ψυχική υγεία μαζί με την Όπρα Γουίνφρεϊ , που αναμένεται να μεταδοθεί το 2020 .
Σχετικά με την πρωτοβουλία αυτή δήλωσε : « Πιστεύω πράγματι ότι η καλή ψυχική υγεία -ψυχική ευεξία- είναι το κλειδί για ισχυρή ηγεσία , παραγωγικές κοινότητες και ανθρώπους με στόχους και όραμα .
Η ελπίδα μας είναι αυτή η σειρά να είναι θετική , διαφωτιστική και χωρίς αποκλεισμούς .
Στόχος είναι η σειρά να μοιραστεί σπάνιες ιστορίες προσωπικοτήτων που αντιστάθηκαν στις πιο δύσκολες καταστάσεις , από το μεγαλύτερο σκοτάδι , και να προσφέρει τη δυνατότητα σε όλους μας να κατανοήσουμε καλύτερα τον εαυτό μας και όσους είναι γύρω μας » .
Σε ηλικία 21 ετών , ο Χάρρυ διορίστηκε ως Σύμβουλος του Κράτους και ξεκίνησε τα επίσημα βασιλικά καθήκοντά του με αυτή του την ιδιότητα .
Το 2006 , βρέθηκε στο Λεσότο για να επισκεφθεί τις εγκαταστάσεις της φιλανθρωπικής οργάνωσης Mants'ase Children 's Home , κοντά στο Μοχέιλς Χουκ , το οποίο είχε πρωτοεπισκεφθεί το 2004 .
Μαζί με τον πρίγκιπα Σέισο του Λεσότο ίδρυσε το φιλανθρωπικό ίδρυμα Sentebale , προκειμένου να βοηθήσει ορφανά παιδιά λόγω του HIV/AIDS .
Επιπλέον έχει αναλάβει την προστασία και υποστήριξη οργανώσεων όπως η WellChild , η Dolen Cymru και η MapAction .
Στις 26 Νοεμβρίου 2015 , ως προστάτης του Sentebale , ο Χάρρυ ταξίδεψε στο Λεσότο για να παρευρεθεί στα εγκαίνια του Παιδικού Κέντρου Μαμοχάτο .
Δύο μέρες αργότερα , έπαιξε στο Βασιλικό Κύπελλο Πόλο του Sentebale , στο Κέιπ Τάουν της Νότιας Αφρικής , για την συγκέντρωση κεφαλαίων για την οργάνωση .
Ο αθλητισμός αποτελεί έναν τρόπο με τον οποίο ο Χάρρυ βοήθησε φιλανθρωπικές οργανώσεις και άλλους φορείς .
Συγκεκριμένα το 2004 εκπαιδεύτηκε ως Υπεύθυνος Ανάπτυξης Ράγκμπι για την Αγγλική Ομοσπονδία Ράγκμπι και προέτρεψε μαθητές σε σχολεία να μάθουν το άθλημα .
Είναι προστάτης της Ποδοσφαιρικής Ομοσπονδίας Ράγκμπι στην Αγγλία . Όπως ο αδελφός και ο πατέρας του , έχει συμμετάσχει σε αγώνες πόλο για να συγκεντρώσει χρήματα για φιλανθρωπικούς σκοπούς .
Ως προστάτης της καμπάνιας « Περπάτημα της Βρετανίας » , περπάτησε με την ομάδα πρώην Βρετανών στρατιωτικών στις 30 Σεπτεμβρίου και στις 20 Οκτωβρίου 2015 .
Στις 28 Οκτωβρίου 2015 , συμμετείχε σε μια σειρά από εκδηλώσεις στις ΗΠΑ .
Κήρυξε την έναρξη των Αγώνων « Invictus » του Ορλάντο , μαζί με την Μισέλ Ομπάμα και την Τζιλ Μπάιντεν , παρευρέθηκε σε συνεδρίαση του Διοικητικού Συμβουλίου των Αγώνων , καθώς και σε δεξίωση στην οικία του Βρετανού Πρέσβη .
Το Σεπτέμβριο του 2009 , ο Ουίλλιαμ και ο Χάρρυ θεμελίωσαν το Ίδρυμα του Πρίγκιπα Ουίλλιαμ και του Πρίγκιπα Χάρρυ για την υλοποίηση ευρύτερων φιλανθρωπικών δραστηριοτήτων .
Τον Ιούνιο του 2019 , ανακοινώθηκε ότι ο Δούκας και η Δούκισσα του Σάσσεξ αποχωρούν από την οργάνωση αυτή και ότι θα προχωρήσουν στη σύσταση ξεχωριστού φορέα μέχρι το τέλος της 2019 .
Σύμφωνα με πληροφορίες , τα πριγκιπικά ζευγάρια θα συνεργαστούν σε αμοιβαία έργα , όπως η πρωτοβουλία για την ψυχική υγεία Heads Together .
Τον Ιούλιο του 2019 , το νέο φιλανθρωπικό ίδρυμα του Χάρρυ και της Μέγκαν αδειοδοτήθηκε στην Αγγλία και την Ουαλία υπό τον τίτλο « Το Ίδρυμα του Δούκα και της Δούκισσας του Σάσσεξ » .
Για να ευαισθητοποιήσει τους πολίτες σχετικά με τις εξετάσεις διάγνωσης του ιού HIV , ο Χάρρυ πραγματοποίησε εξετάσεις ζωντανά στη σελίδα της βασιλικής οικογένειας στο Facebook στις 14 Ιουλίου 2016 .
Ο ίδιος δήλωσε ότι « πρέπει όλοι μαζί να εξαλείψουμε το στίγμα της συγκεκριμένης ασθένειας » .
Αργότερα , στις 21 Ιουλίου 2016 , παρακολούθησε την 21η Διεθνή Διάσκεψη για το AIDS στο Ντούρμπαν της Νότιας Αφρικής .
Κατά την Παγκόσμια Ημέρα κατά του AIDS , ο Χάρρυ και η Ριάννα συμμετείχαν στην εκστρατεία ενημέρωσης για τον ιό HIV , κάνοντας δημόσια και ταυτόχρονα το τεστ διάγνωσης .
Τον Ιούλιο του 2018 , το Ίδρυμα του Έλτον Τζον κατά του AIDS ανακοίνωσε ότι ο Δούκας του Σάσσεξ και ο Βρετανός τραγουδιστής Έλτον Τζον επρόκειτο να ξεκινήσουν έναν παγκόσμιο συνασπισμό με την ονομασία « MenStar » που σκοπό θα έχει τη θεραπεία λοιμώξεων από τον ιό HIV στους άνδρες .
Κατά τη διάρκεια του ταξιδιού του στην Ανγκόλα , το 2019 , ο Δούκας ενημερώθηκε για την πρωτοβουλία της συζύγου του προέδρου της χώρας , Άνα Δίας Λουρέντσο , η οποία στοχεύει στην πρόληψη της μετάδοσης του ιού HIV από τις μητέρες στα μωρά , μέσω δράσεων στην εκπαίδευση , την ιατρική και στις μεθόδους θεραπείας .
Συναντήθηκε , επίσης , με οροθετικούς νέους της χώρας .
Στις 27 Νοεμβρίου 2017 η Οικία Κλάρενς και το Παλάτι του Κένσινγκτον ανακοίνωσαν τον αρραβώνα του πρίγκιπα Χάρρυ με την Αμερικανίδα ηθοποιό Μέγκαν Μαρκλ .
Στις 19 Μαΐου 2018 τελέστηκε ο γάμος τους στο παρεκκλήσι του Αγίου Γεωργίου του Κάστρου Ουίνδσορ .
Το πρωί της ημέρας του γάμου έλαβε τον τίτλο του Δούκα του Σάσσεξ . Έλαβε επίσης του τίτλους Κόμης του Νταμπάρτον και Βαρώνος του Κίλκελ .
Στις 6 Μαΐου 2019 γεννήθηκε ο γιος τους , Άρτσι Χάρρισον Μάουντμπατεν-Ουίνσδορ .
Στις 14 Φεβρουαρίου 2021 , Εκπρόσωπος του ζευγαριου επιβεβαίωσε ότι το ζευγάρι περιμένει δευτερο παιδι ( συμφωνα με πηγές στο τέλος της άνοιξης ) .
Χρησιμοποιεί το όνομα της περιοχής στην οποία ο πατέρας του κατέχει τον τίτλο , δηλαδή την Ουαλία , ως εδαφικό προσδιορισμό αντί επωνύμου .
Στο παρελθόν το εν λόγω επώνυμο είχε παύσει να χρησιμοποιείται στην ενήλικη ζωή , μετά το οποίο χρησιμοποιούνταν μόνο ο τίτλος Μαουντμπάττεν-Ουίνδσορ όταν ήταν απαραίτητο .
Ο Χάρρυ συνεχίζει να χρησιμοποιεί το Wales ως επώνυμό του για στρατιωτικούς σκοπούς και είναι γνωστός ως Λοχαγός Harry Wales σε αυτά τα πλαίσια .
Παραδοσιακά , οι γιοι του μονάρχη και του Πρίγκιπα της Ουαλίας λαμβάνουν κάποιο δουκάτο αμέσως πριν από το γάμο τους , με πιο πρόσφατο τον πρίγκιπα Γουλιέλμο , ο οποίος έλαβε το Δουκάτο του Καίμπριτζ .
Ο Πρίγκιπας Χάρρυ στο Trooping the Colour τον Ιούνιο του 2013 .
Ο Πρίγκιπας Χάρρυ στην συνέντευξη τύπου του Walking With The Wounded , 1 Μαρτίου 2010 .
Ο Πρίγκιπας Χάρρυ το 2013 .
Ο Χάρι είναι ( εξ αρρενογονίας ) απόγονος του Έλιμαρ Α΄ , Κόμη του Ολδεμβούργου , και μέλος του Οίκου του Ολδεμβούργου , ενός από τους παλαιότερους βασιλικούς οίκους της Ευρώπης .
Το παρακλάδι αυτού του οίκου , γνωστό ως Οίκος του Γκλύξμπουργκ , ιδρύθηκε από τον πρόγονο του Χάρρυ Φρειδερίκο Γουλιέλμο , Δούκα του Σλέσβιχ-Χόλσταϊν-Σόντερμπουρκ-Γκλύκσμπουρκ .
Η πατρική του γιαγιά εξέδωσε διάταγμα στις 8 Φεβρουαρίου 1960 , δηλώνοντας τον πατέρα τού Χάρι ως μέλος του Οίκου του Ουίνδσορ .