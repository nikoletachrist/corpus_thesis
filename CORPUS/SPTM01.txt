Η Αθλητική Ένωσις Κωνσταντινουπόλεως ( A.E.Κ . ) είναι ελληνικός αθλητικός σύλλογος με έδρα την Αθήνα και έμβλημα το δικέφαλο αετό , έμβλημα της δυναστείας των Παλαιολόγων και της Βυζαντινής Αυτοκρατορίας .
Χρώματα της ΑΕΚ είναι το κίτρινο και μαύρο , επίσης εμπνευσμένα από τη Βυζαντινή Αυτοκρατορία , για να θυμίζουν στους μεταγενέστερους την ένδοξη παρακαταθήκη των Ελλήνων της Πόλης .
Η ιστορία της ΑΕΚ ξεκινά πολύ πριν το 1924 , στην Κωνσταντινούπολη , η οποία στα τέλη του 19ου αιώνα και στις αρχές του 20ου συγκέντρωνε πληθυσμιακά μεγάλη κοινότητα Ελλήνων , όπως και άλλες πόλεις της Οθωμανικής Αυτοκρατορίας σαν τη Θεσσαλονίκη και τη Σμύρνη .
Τομείς όπως το εμπόριο , η ναυτιλία , η βιοτεχνία , ο πολιτισμός , η μουσική βρίσκονταν σε μεγάλη ακμή .
Ο αθλητισμός δεν μπορούσε να ξεφύγει από τον κανόνα αυτό με αποτέλεσμα να δημιουργηθούν αθλητικοί σύλλογοι με πρωτεύον άθλημα το στίβο .
Το ποδόσφαιρο δεν είχε μπει ακόμη στη ζωή των Ελλήνων αφού περίμενε τους ποιμένες του ( Άγγλους ) να το διαδώσουν μέσω των ναυτικών που προσέγγιζαν το λιμάνι της Κωνσταντινούπολης . Άλλωστε το ίδιο σκηνικό είχε διαδραματιστεί και σε άλλες χώρες .
Το ποδόσφαιρο αγαπήθηκε από τους Έλληνες της πόλης με αποτέλεσμα να δημιουργηθούν οι πρώτοι ποδοσφαιρικοί σύλλογοι .
Τα κυριότερα ομογενειακά αθλητικά σωματεία ήταν η « Ένωση Ταταύλων » , το « Πέρα Κλουμπ » , ο « Ερμής » του Πέραν , ο « Μέγας Αλέξανδρος » , ο « Ήφαιστος » , το αθλητικό τμήμα της Ροβερτείου Σχολής κλπ .
Η ΑΕΚ έχει ενεργά τμήματα για 16 αθλήματα ( ποδόσφαιρο , μπάσκετ , μπάσκετ ΑΜΕΑ , βόλεϊ ανδρών , βόλεϊ γυναικών , χάντμπολ , πόλο , ποδόσφαιρο σάλας , ράγκμπι , στίβο , ποδηλασία , πινγκ-πονγκ , πυγμαχία , κικ μπόξινγκ , ξιφασκία , σκάκι , άρση βαρών ) .
Η Αθλητική Ένωσις Κωνσταντινουπόλεως ιδρύθηκε το 1924 στην Αθήνα .
Η ιδρυτική συνέλευση έλαβε χώρα στις 30 Μαΐου 1924 .
Η απόφαση για τη δημιουργία της ΑΕΚ είχε παρθεί τον Απρίλιο του 1924 στο μαγαζί αθλητικών ειδών των Αιμίλιου Ιωνά και Κωνσταντίνου Δημόπουλου , που βρισκόταν στην τότε στοά Λουξ της οδού Βερανζέρου 24 .
Τα ιδρυτικά μέλη του νεοσύστατου σωματείου ήταν πάνω από 40 , ανάμεσα στους οποίους οι : Αιμίλιος Ιωνάς , Μενέλαος Ιωνάς , Κώστας Δημόπουλος , Μενέλαος Καροτσιέρης , Τιμολέων Τάγαρης , Κώστας Σπανούδης ( πρώτος πρόεδρος της ΑΕΚ , διετέλεσε υπουργός και βουλευτής του Ελευθέριου Βενιζέλου ) , Μίλτος Ιερεμιάδης , Στέφανος Κεχαγιάς , Νικηφόρος Ελεόπουλος , Παντελής Καραγιάννης , Φωκίων Δημητριάδης ( σπουδαίος σκιτσογράφος για δεκαετίες στην εφημερίδα ΤΑ ΝΕΑ ) , Ευστράτιος Καραδενιζλής , Κωνσταντίνος Κωνσταντάρας , Αλέξανδρος Μακρίδης , Κώστας Ζαρίφης , Γιάννης Χρυσαφίδης , Κώστας Χρυσόπουλος , Βασίλης Φρυδάς , Φίλιππος Φλωρίδης , Αλέξανδρος Στρογγυλός , Λευτέρης Παξιμαδάς , Χρίστος Αλεξανδρίδης .
Η επιλογή ως προς το όνομα δεν έγινε τυχαία , αφού ο σύλλογος ιδρύθηκε από Έλληνες με καταγωγή από την Κωνσταντινούπολη .
Παράλληλα με το τμήμα ποδοσφαίρου το 1924 ιδρύθηκε το τμήμα καλαθοσφαίρισης και το τμήμα στίβου .
Το 1924 η ομάδα μπάσκετ αναδεικνύεται πρωταθλήτρια Αθηνών στη διοργάνωση της ΧΑΝ Αθηνών .
Το 1929 ιδρύεται το τμήμα ποδηλασίας της ομάδας .
Το γήπεδο της ΑΕΚ εγκαινιάστηκε το 1930 και έως το 2003 βρισκόταν στη Νέα Φιλαδέλφεια .
Το 1932 το ποδοσφαιρικό τμήμα κατακτά το Κύπελλο Ελλάδας .
Το 1939 η ποδοσφαιρική ομάδα κατακτά το πρωτάθλημα και το κύπελλο Ελλάδας ενώ το 1940 στέφεται και πάλι πρωταθλήτρια .
Την περίοδο 1940–41 το Πρωτάθλημα Aθηνών διακόπτεται λόγω του Β ' Παγκοσμίου πολέμου , ενώ η ΑΕΚ έχει πετύχει ευρεία νίκη επί του Ολυμπιακού με 7-3 σε φιλικό αγώνα , στις 29 Σεπτεμβρίου του 1940 .
Κατά την περίοδο της Κατοχής το 1942 οι ποδοσφαιρικές ομάδες της ΑΕΚ και του Παναθηναϊκού , συναντήθηκαν στο Γήπεδο της Λεωφόρου Αλεξάνδρας για να δώσουν φιλικό αγώνα και με τα έσοδα να ενισχύσουν τους νοσηλευόμενους του Νοσοκομείου Σωτηρία .
Οι Γερμανοί απαίτησαν μέρος των εισπράξεων και οι αρχηγοί των ομάδων Κλεάνθης Μαρόπουλος και Τάσος Κρητικός μετάφεραν την αντίδρασή τους στους φιλάθλους , οι οποίοι συμφώνησαν να μην αγωνιστούν οι ομάδες .
Στη συνέχεια οι φίλαθλοι ξεκίνησαν μια από τις μεγαλύτερες αντιπολεμικές πορείες διαμαρτυρίας της εποχής και έφτασαν έως την Ομόνοια .
Τον Ιούνιο του 1944 ο ποδοσφαιριστής της ΑΕΚ Σπύρος Κοντούλης σκοτώθηκε από γερμανικά πυρά καθώς επιχείρησε να δραπετεύσει από φορτηγό που τον οδηγούσε μαζί με άλλους αιχμαλώτους στο σκοπευτήριο της Καισαριανής για να εκτελεστούν .
Μεταπολεμικά ιδρύθηκε και λειτούργησε για σύντομο χρονικό διάστημα και τμήμα γυναικείου μπάσκετ .
Το 1949 και το 1950 το ποδοσφαιρικό τμήμα κατακτά το κύπελλο Ελλάδας .
Το 1955 ο αθλητής στίβου της ΑΕΚ , Γιώργος Παπαβασιλείου , βραβεύεται από τον ΠΣΑΤ ως ο καλύτερος αθλητής της χρονιάς .
Το 1958 η ομάδα μπάσκετ αναδεικνύεται για πρώτη φορά πρωταθλήτρια Ελλάδας .
Το 1959 η ομάδα του πινγκ πονγκ καταλαμβάνει την 3η θέση στο ελληνικό πρωτάθλημα .
Το τμήμα ποδηλασίας της ΑΕΚ διανύει την καλύτερη περίοδο της ιστορίας του και κατακτά αρκετά πρωταθλήματα Ελλάδας .
Το 1962 επίσης τοποθετήθηκε στο γήπεδο της Νέας Φιλαδέλφειας χλοοτάπητας ενώ ολοκληρώθηκε η κατασκευή των κερκίδων αυξάνοντας τη χωρητικότητα σε 40.000 θεατές .
Η ομάδα μπάσκετ της ΑΕΚ καταξιώνεται σε Ελλάδα και Ευρώπη καθώς κατακτά τη δεκαετία αυτή το πρωτάθλημα Ελλάδος τις χρονιές 1963 , 1964 , 1965 , 1966 , 1968 , 1970 .
Σε ευρωπαϊκό επίπεδο αγωνίζεται στο φάιναλ φορ του Κυπέλλου Πρωταθλητριών το 1966 ενώ το 1968 κατακτά το Κύπελλο Κυπελλούχων και γίνεται η πρώτη ελληνική ομάδα που κατακτά ευρωπαϊκό τρόπαιο σε όλα τα αθλήματα .
Το τμήμα ποδοσφαίρου κατακτά δύο πρωταθλήματα ( 1963 , 1968 ) και δύο κύπελλα ( 1964 , 1966 ) , ενώ το 1967 αγωνίστηκε στον τελικό του Βαλκανικού Κυπέλλου .
Το 1969 ιδρύεται το τμήμα πυγμαχίας .
Το 1971 η ομάδα ποδοσφαίρου κατακτά το πρωτάθλημα Ελλάδας .
Το 1974 ο Λουκάς Μπάρλος αναλαμβάνει τη θέση του προέδρου της ΑΕΚ .
Την περίοδο 1976–77 η ομάδα ποδοσφαίρου με πρωταγωνιστές τους Θωμά Μαύρο και Μίμη Παπαϊωάννου γίνεται η πρώτη και μοναδική ελληνική ομάδα που συμμετείχε στα ημιτελικά του Κυπέλλου ΟΥΕΦΑ , ξεπερνώντας τα εμπόδια των Δυναμό Μόσχας , Ντέρμπι Κάουντι , Ερυθρού Αστέρα , Κουίνς Παρκ Ρέιντζερς για να αποκλειστεί από την Γιουβέντους .
Το 1978 η ομάδα ποδοσφαίρου κατακτά το πρωτάθλημα και το κύπελλο Ελλάδας και το 1979 το πρωτάθλημα .
Το 1978 η ομάδα πυγμαχίας της ΑΕΚ κατακτά το το πρώτο της πρωτάθλημα Ελλάδος και το 1980 επαναλαμβάνει την επιτυχία της .
Το 1981 η ομάδα μπάσκετ της ΑΕΚ κατακτά το κύπελλο Ελλάδας .
Επίσης το 1982 ιδρύεται ο σύνδεσμος οργανωμένων οπαδών της ΑΕΚ ORIGINAL 21 .
Το 1975 είχε γίνει προσπάθεια για δημιουργία συνδέσμου οργανωμένων οπαδών ο οποίος δημιουργήθηκε τελικά και ονομάστηκε GATE 21 .
Το 1983 η ομάδα ποδοσφαίρου της ΑΕΚ κατακτά το κύπελλο Ελλάδας .
Το 1989 ολοκληρώθηκε η κατασκευή του κλειστού γηπέδου μπάσκετ της ΑΕΚ που πήρε το όνομα Γιώργος Μόσχος προς τιμήν του πρόωρα χαμένου αθλητή .
Το 1989 η ποδοσφαιρική ομάδα κατακτά ένα ακόμη πρωτάθλημα Ελλάδος .
Η ομάδα ποδοσφαίρου κατακτά 3 συνεχόμενα πρωταθλήματα τις χρονιές 1992 , 1993 , 1994 .
Το τμήμα πυγμαχίας κατακτά το πρωτάθλημα Ελλάδας το 1995 , το 1999 και το 2000.Το 1997 ιδρύεται το τμήμα ξιφασκίας .
Το 1999 το τμήμα βόλεϊ αγωνίζεται στον τελικό του κυπέλλου Ελλάδας , ενώ το 2000 καταλαμβάνει την 3η θέση στο Κύπελλο Κυπελλούχων .
Το 1999 η ΑΕΚ έδωσε φιλικό αγώνα ανθρωπιστικού χαρακτήρα με την Παρτιζάν στο Βελιγράδι , το οποίο βομβαρδιζόταν από το ΝΑΤΟ , σπάζοντας το διεθνές εμπάργκο κατά της Σερβίας .
Το 2000 η ομάδα μπάσκετ της ΑΕΚ κατακτά για δεύτερη φορά στην ιστορία της το Κύπελλο Κυπελλούχων Ευρώπης και το κύπελλο Ελλάδας .
Το 2000 η ποδοσφαιρική ομάδα κατακτά το κύπελλο Ελλάδας .
Το 2000 στην Ολυμπιάδα του Σίδνεϊ ο πυγμάχος της ΑΕΚ Τιγκράν Ουζλιάν κατακτά την 4η θέση διάκριση που αποτελεί την υψηλότερη για Έλληνα πυγμάχο αλλά και για αθλητή της ΑΕΚ σε Ολυμπιάδα .
Το 2001 η ομάδα μπάσκετ της ΑΕΚ κατακτά το κύπελλο Ελλάδας .
Το 2002 η ομάδα μπάσκετ κατακτά για 8η φορά το πρωτάθλημα Ελλάδος στο μπάσκετ .
Το 2002 η ομάδα ποδοσφαίρου της ΑΕΚ κατακτά το κύπελλο Ελλάδας .
Το 2003 κατεδαφίζεται το –χτυπημένο κατά ένα μέρος από το σεισμό του 1999– στάδιο Νίκος Γκούμας και μαζί με αυτό το κλειστό γήπεδο Γιώργος Μόσχος , μετά και την καταρχήν ένταξη του `` Νέου Γηπέδου ΑΕΚ '' στα Ολυμπιακά έργα για τους αγώνες της Αθήνας 2004 ως επίσημου προπονητηρίου του ποδοσφαιρικού τουρνουά .
Αργότερα όμως το στάδιο αφαιρέθηκε από το φάκελο των αγώνων , αντικαθιστώμενο από το Γήπεδο Καραϊσκάκη και ενώ η ανέγερση νέας έδρας της ομάδας εκκρεμεί , η ΑΕΚ φιλοξενείται μέχρι και σήμερα στο Ο.Α.Κ.Α ..
Οι ποδοσφαιριστές της ΑΕΚ Θοδωρής Ζαγοράκης , Βασίλης Τσιάρτας , Μιχάλης Καψής , Κώστας Κατσουράνης και Βασίλης Λάκης ολοκληρώνοντας την περίοδο 2003–04 , αγωνίστηκαν στο Ευρωπαϊκό πρωτάθλημα ποδοσφαίρου του 2004 και αναδείχθηκαν πρωταθλητές Ευρώπης έχοντας σημαντική συνεισφορά .
Το 2005 ιδρύεται το τμήμα σκάκι το οποίο το 2006 συμμετείχε στον τελικό κυπέλλου Ελλάδας και από το 2010 αγωνίζεται στην Α ' Εθνική .
Το τμήμα πυγμαχίας κατακτά το 2006 το 6ο πρωτάθλημα Ελλάδας στην ιστορία του .
Το 2008 ιδρύεται το τμήμα ποδοσφαίρου σάλας της ΑΕΚ το οποίο από το 2010 αγωνίζεται στην Α ' Εθνική .
Το 2011 η ομάδα ποδοσφαίρου της ΑΕΚ κατακτά το κύπελλο Ελλάδας .
Η ομάδα χάντμπολ κατακτά το πρώτο πρωτάθλημα Ελλάδας στην ιστορία της .
Το τμήμα στίβου της ΑΕΚ κατακτά για πρώτη φορά το Πανελλήνιο πρωτάθλημα ανοικτού στίβου γυναικών και το Πανελλήνιο πρωτάθλημα κλειστού στίβου γυναικών ενώ για δεύτερη φορά κατακτά το Πανελλήνιο πρωτάθλημα ανώμαλου δρόμου γυναικών .
Το 2012 η γυναικεία ομάδα βόλεϊ της ΑΕΚ κατακτά το πρωτάθλημα Ελλάδας καθώς και το Σούπερ Καπ Ελλάδας νικώντας τον Ολυμπιακό στον τελικό με 3-1 σετ .
Το τμήμα στίβου της ΑΕΚ κατακτά για δεύτερη φορά το Πανελλήνιο πρωτάθλημα ανοικτού στίβου γυναικών .
Το τμήμα στίβου της ΑΕΚ κατακτά για τρίτη φορά το Πανελλήνιο πρωτάθλημα ανώμαλου δρόμου γυναικών .
Το τμήμα ξιφασκίας της ΑΕΚ κατακτά για πρώτη φορά το Πανελλήνιο Πρωτάθλημα Σπάθης Γυναικών .
Το 2013 η ομάδα χάντμπολ της ΑΕΚ κατακτά το δεύτερο κύπελλο Ελλάδας νικώντας τον ΠΑΟΚ 27-23 στον μεγάλο τελικό στο κλειστό της Κέρκυρας καθώς και το πρωτάθλημα κάνοντας νταμπλ μετά από 35 χρόνια σε ομαδικό άθλημα από το 1978 όταν το κατέκτησε στο ποδόσφαιρο με τον Λουκά Μπάρλο .
Το τμήμα στίβου της ΑΕΚ κατακτά για τρίτη φορά το Πανελλήνιο πρωτάθλημα ανοικτού στίβου γυναικών .
Το τμήμα ξιφασκίας της ΑΕΚ κατακτά για δεύτερη φορά το Πανελλήνιο Πρωτάθλημα Σπάθης Γυναικών .
Η ομάδα ποδοσφαίρου υποβιβάζεται στη Β ' Εθνική για πρώτη φορά και εν συνεχεία στη Γ ' Εθνική λόγω οικονομικών προβλημάτων .
Το 2014 η ομάδα χάντμπολ της ΑΕΚ κατακτά το τρίτο κύπελλο Ελλάδας νικώντας τον Διομήδη Άργους στα Άνω Λιόσια .
Το αντρικό τμήμα βόλεϋ της ΑΕΚ κατακτά το Λιγκ Καπ , νικώντας τον Φοίνικα Σύρου με 3-2 σετ .
Αυτός είναι ο πρώτος τίτλος του τμήματος .
Το τμήμα στίβου της ΑΕΚ κατακτά για τέταρτη συνεχή χρονιά το Πανελλήνιο πρωτάθλημα στίβου γυναικών .
Το τμήμα ξιφασκίας της ΑΕΚ κατακτά για τρίτη φορά το Πανελλήνιο Πρωτάθλημα Σπάθης Γυναικών .
Το 2015 το τμήμα στίβου κατακτά για δεύτερη φορά το Πανελλήνιο πρωτάθλημα κλειστού στίβου γυναικών .
Το τμήμα ξιφασκίας της ΑΕΚ κατακτά για τέταρτη φορά το Πανελλήνιο Πρωτάθλημα Σπάθης Γυναικών .
Το 2016 η ομάδα ποδοσφαίρου της ΑΕΚ κατακτά το κύπελλο Ελλάδας .
Tο τμήμα στίβου κατακτά για τρίτη φορά το Πανελλήνιο πρωτάθλημα κλειστού στίβου γυναικών .
Το τμήμα ξιφασκίας της ΑΕΚ κατακτά για πέμπτη φορά το Πανελλήνιο Πρωτάθλημα Σπάθης Γυναικών .
Ιδρύονται 10 νέα τμήματα στην Ερασιτεχνική ΑΕΚ : Γυμναστικής , Υγρού Στίβου , Άρσης Βαρών και Δυναμικού Τριάθλου , Τάε Κβον Ντο , Πάλης , Βραζιλιάνικου Ζίου Ζίτσου , Αντισφαίρισης , Αντιπτέρισης , Ράγκμπι .
Τα χρώματα της ΑΕΚ είναι το κίτρινο και το μαύρο .
Το κίτρινο υποδηλώνει την ελπίδα μετά τον ξεριζωμό των χιλιάδων προσφύγων το 1922 , αλλά έχει ρίζες και στη Βυζαντινή Αυτοκρατορία , ενώ το μαύρο υποδηλώνει τον πόνο της γενιάς εκείνης , που αναγκάστηκε να μεταφερθεί στα αστικά κέντρα της Ελλάδας .
Το έμβλημα του συλλόγου είναι ο δικέφαλος αετός , σύμβολο που επίσης συνδέεται με τη Βυζαντινή Αυτοκρατορία και τη Δυναστεία των Παλαιολόγων , ο οποίος κρατά ξίφος και σφαίρα ή δύο ξίφη ( παλαιότερα ) . Όλα με τόπο έκδοσης την Αθήνα : Τέσσερα από τα τμήματα της ΑΕΚ έχουν βρεθεί τουλάχιστον σε ημιτελικό ευρωπαϊκής διοργάνωσης δώδεκα φορές και μία φορά σε Φάιναλ Φορ Διηπειρωτικού Κυπέλλου.Το τμήμα μπάσκετ έχει κατακτήσει 1 Διηπειρωτικό Κύπελλο το 2019 και 3 ευρωπαϊκά τρόπαια , το Κύπελλο Κυπελλούχων το 1968 , το Κύπελλο Σαπόρτα το 2000 και το Μπάσκετμπολ Τσάμπιονς Λιγκ το 2018 , ήταν επίσης Φιναλίστ Μπάσκετμπολ Τσάμπιονς Λιγκ το 2020 .
Στον θεσμό της Ευρωλίγκα ήταν Φιναλίστ το 1998 , 4η στο Final-4 της περιόδου 1965-66 , ενώ το 2001 έφτασε μέχρι τα ημιτελικά του ίδιου θεσμού και τέλος το 1970 έφτασε μέχρι τους `` 4 '' του Κυπέλλου Κυπελλούχων .
Το ποδοσφαιρικό τμήμα της ΑΕΚ ήταν Φιναλίστ στο Βαλκανικό Κύπελλο του 1966–67 και παραμένει το μοναδικό στην Ελλάδα που έχει αγωνιστεί στα ημιτελικά του Κυπέλλου ΟΥΕΦΑ .
Το τμήμα του βόλεϊ ανδρών έφτασε έως την τρίτη θέση του Κυπέλλου Κυπελλούχων .
Τέλος το τμήμα χάντμπολ έφτασε μέχρι τον τελικό του Τσάλεντζ Καπ το 2018 και μέχρι τα ημιτελικά του ίδιου θεσμού το 2019 .
Κυπελλούχος Φιναλίστ Πρωταθλήτρια Ημιτελικά Φιναλίστ Λεμόνια Γεωργία Αυγερινου Κωνσταντίνα Μάρκου Κωνσταντίνος Κωνστα Ελένη Παπασταμάτης Νικόλαος Πολίτη Βασιλική Μέχρι το 1979 ο πρόεδρος της ΑΕΚ ηγούνταν όλων των τμημάτων του συλλόγου .
Από το 1979 το τμήμα ποδοσφαίρου ανεξαρτητοποιήθηκε διοικητικά με τη δημιουργία της αντίστοιχης Ποδοσφαιρικής Ανώνυμης Εταιρείας ( ΠΑΕ ) .
Το ίδιο συνέβη για αυτό του μπάσκετ το 1992 , όταν συστάθηκε Τμήμα Αμειβομένων Καλαθοσφαιριστών ( ΤΑΚ ) και από το 1997 Καλαθοσφαιρική Ανώνυμη Εταιρεία ( ΚΑΕ ) .
Η ΠΑΕ ΑΕΚ υποβιβάστηκε εξαιτίας χρεών στην ερασιτεχνική Γ΄ κατηγορία το 2013 , οπότε και δημιουργήθηκε νέα με την άνοδο στην επαγγελματική Φούτμπολ Λιγκ την επόμενη χρονιά .
Παράλληλα και για τον ίδιο λόγο , το μπασκετικό τμήμα μετείχε ως ερασιτεχνικό στη Β ' Εθνική κατά το αγωνιστικό έτος 2012–13 , ως Τμήμα Αμειβομένων Αθλητών ( ΤΑΑ ) στην Α2 για το επόμενο και με την επάνοδο στην Α1 κατηγορία , δημιουργήθηκε η νέα ΚΑΕ το 2014 .
Υπάρχει διχογνωμία σχετικά με τον πρώτο χρονικά πρόεδρο , μεταξύ από τη μία την αθλητική βιβλιογραφία και τον σύλλογο , από την άλλη την αναρτημένη επιγραφή στα γραφεία της ερασιτεχνικής ΑΕΚ .