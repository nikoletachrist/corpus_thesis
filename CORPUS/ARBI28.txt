Την δεκαετία του 1930 , υπήρξε ιδιοκτήτης και διευθυντής της εβδομαδιαίας τοπικής εφημερίδας `` Ελληνικά Χρονικά '' , που κυκλοφορούσε στη βορειοδυτική Ελλάδα με 10.000 φύλλα .
Στην εφημερίδα αυτή έγραφε και ο αδελφός του Γιάννης Κασόλας .
Δημοσίευσε έπειτα και άλλα ποιήματα του σε εφημερίδες και λογοτεχνικά περιοδικά και το 1926 τύπωσε την πρώτη του ποιητική συλλογή `` Για την Ειρήνη '' .
Κατά την διάρκεια του Ελληνοϊταλικού Πολέμου , υπήρξε ο πρώτος Έλληνας πολεμικός ανταποκριτής και λειτουργούσε για λογαριασμό της αθηναϊκής απογευματινής εφημερίδας `` Ασύρματος '' , ενώ έστελνε τακτικά ανταποκρίσεις με τηλεγραφήματα και με τηλεφωνήματα από το αλβανικό μέτωπο .
Η δημοσιογραφική του αποκάλυψη για την μυστική επιστράτευση μέσω ατομικών προσκλήσεων στην Ολλανδία , αναδημοσιεύτηκε από πολλά διεθνή ειδησεογραφικά πρακτορεία .
Με την κατάρρευση του αλβανικού μετώπου στην γερμανική εισβολή , επιστρέφει στο Μεσολόγγι και σταματά να αρθρογραφεί στην εφημερίδα λόγω της έντονης λογοκρισίας των κατοχικών δυνάμεων και αποφασίζει να ασχοληθεί με την ζωγραφική και ιδιαίτερα με την αγιογραφία . Όλες του οι δημοσιογραφικές εντυπώσεις από το μέτωπο της Αλβανίας , αποτέλεσαν την ανέκδοτη εργασία του `` Με τον Τσολάκογλου στην δόξα του '40 '' .
Η εργασία αυτή δεν είδε το φως της δημοσιότητας , παρά μόνο σε φύλλο της εφημερίδας `` Μεσολογγίτικα Χρονικά '' στις 27 Οκτωβρίου 1977 , όπου αναφέρεται στις αναμνήσεις του από τη συνάντηση του στο μέτωπο με έναν απλό στρατιώτη , τον μετέπειτα λογοτέχνη και πολιτικό Παναγιώτη Κανελλόπουλο .
Το 1950 , εκδίδει το πρώτο του πεζογράφημα με τον τίτλο `` Ταξιδεύοντας με τον θάνατο '' , όπου εξιστορούσε σε 78 σελίδες τις εμπειρίες του από τον Β ' Παγκόσμιο Πόλεμο κατά την περίοδο από τις 27 Οκτωβρίου 1939 έως το τέλος του έτους . Ένα από τα γεγονότα της περιόδου που εξιστορεί στο βιβλίο του , αναφέρει την μετάβασή του στο ελληνικό εμπορικό πλοίο `` Σαλαμινία '' που μετέφερε μεταλλευτικό φορτίο από το λιμάνι του Πειραιά μέχρι το λιμάνι του Ρότερνταμ .
Η αποκάλυψή του ότι το φορτίο είχε τελικό προορισμό την ναζιστική Γερμανία και όχι την Ολλανδία , καλύφθηκε δημοσιογραφικά από πολλές ξένες εφημερίδες και έφερε στο προσκήνιο τις εμπορικές σχέσεις επιχειρήσεων των δυτικών χωρών που πολεμούσαν τις δυνάμεις του Άξονα με την γερμανική πολεμική βιομηχανία .
Το 1972 , εξέδωσε την δεύτερη ποιητική του συλλογή , `` Χαμένοι Δρόμοι '' , όπου συγκέντρωνε το απάνθισμα της ποιητικής του έμπνευσης .
Τα ποιητικά του έργα χαρακτηρίζονται από μια λυρικότητα στον στίχο με έντονες περιγραφικές και συναισθηματικές εξάρσεις .
Ο Ιωάννης Γρυπάρης , σε μια κριτική του για την πρώτη του ποιητική συλλογή `` Για την Ειρήνη '' , είχε δηλώσει ότι `` '' ...
Μ ' άρεσαν πολύ .
Αναδίνουν όλο τη γνώριμη ανάσα και φρεσκάδα της Λιμνοθάλασσας , που με κάνουν να περιμένω πως γρήγορα θα μας δώσετε κι άλλα με τέλεια χειραφετημένη και καθαρά δική σας τεχνοτροπία '' , ενώ ο Ρήγας Γκόλφης είχε γράψει `` '' ...
Μ ' άρεσαν πολύ .
Αναδίνουν όλο τη γνώριμη ανάσα και φρεσκάδα της Λιμνοθάλασσας , που με κάνουν να περιμένω πως γρήγορα θα ( ... ) δώσετε κι άλλα με τέλεια χειραφετημένη και καθαρά δική ( ... ) [ του ] τεχνοτροπία '' .
Ο Ναπολέων Λαπαθιώτης είχε εντυπωσιαστεί από το έργο του , και σημείωσε ότι `` ...
Μες στη συλλογή ( ... ) υπάρχουν τραγούδια εντελώς συμπαθητικά και άξια κάθε επαίνου ... '' , ενώ ο ελληνιστής Λουί Ρουσέλ δήλωσε ότι `` Στίχοι ωραίοι .
Στα τραγούδια αυτά βρίσκει κανείς μία σχέση , ίσως άθελη , με τον θελκτικό Μαλακάση ... '' .
Για την δεύτερη ποιητική του συλλογή `` Χαμένοι Δρόμοι '' , είχε δηλώσει ο συντοπίτης του Ι.Μ .
Παναγιωτόπουλος `` ...
Οι στίχοι [ του ] ανήκουν στην καλύτερη Μεσολογγίτικη παράδοση ... '' , ενώ ο Γεώργιος Αθάνας είχε αναφέρει ότι ο στίχος του Γεράσιμου Κασόλς είναι `` ...
Πάντα μελωδικός ο στίχος ( ... ) και νόστιμος από μεσολογγίτικο αλάτι ... '' .
Υπήρξε τακτικός συνεργάτης των αθηναϊκών εφημερίδων `` Καθημερινή '' , `` Ακρόπολις '' , `` Βραδυνή '' , `` Χρόνος '' και άλλων .
Υπήρξε κριτικός λογοτεχνίας σε εφημερίδες και σε λογοτεχνικά περιοδικά της Αθήνας , της Πάτρας και του Μεσολογγίου , όπου ανέπτυσσε τις εντυπώσεις του για έργα άλλων λογοτεχνών , όπως του Μιλτιάδη Μαλακάση και του Κωστή Παλαμά , του Διαμαντή Σούστα και του Στάμου Μπράνια , του Ρήγα Γκόλφη και του Αντώνη Τραυλαντώνη . Ίδρυσε στο Μεσολόγγι τον Φιλολογικό Σύλλογο `` Κωστής Παλαμάς '' , του οποίου αργότερα ήταν επίτιμος πρόεδρος , και ήταν μέλος της Ένωσης Συντακτών Ημερήσιων Εφημερίδων Αθηνών ( ΕΣΗΕΑ ) από το 1939 .
Τιμήθηκε από την Ελληνική Κυβέρνηση και το Υπουργείο Πολιτισμού , που του απέμεινε τιμητική ισόβια σύνταξη για τις σημαντικές υπηρεσίες που προσέφερε στην τέχνη . Ήταν επίσης μέλος του Επιμελητηρίου Εικαστικών Τεχνών Ελλάδος για πολλά χρόνια .
Διατηρούσε φιλικές σχέσεις με σημαίνουσες προσωπικότητες της εποχής του , όπως οι Παναγιώτης Κανελλόπουλος , Αλέξανδρος Παπαναστασίου , Σοφοκλής Βενιζέλος , Γεώργιο Μαύρο και πολλούς άλλους .
Ο Γεράσιμος Κασόλας παντρεύτηκε με την Ασημούλα Γιαννοπούλου και απέκτησαν μία κόρη , την Φαντίνα , η οποία απέκτησε δύο παιδιά , την Ουρανία και τον Γεράσιμο .
Ο Άγγελος Κασόλας ήταν ο κύριος συνεχιστής της καλλιτεχνικής παράδοσης του πατέρα του Δημητρίου Κασόλα , από τον οποίο ανέλαβε αργότερα το εργαστήριό του .
Γεννήθηκε στο Μεσολόγγι στις 25 Μαρτίου του 1906 και από μικρή ηλικία ασχολήθηκε με την ζωγραφική στο εργαστήριο του πατέρα του όπου και μαθήτευσε κοντά στον πατέρα του και στους ζωγράφους Δήμο Μπραέσσα και Σπύρο Παπαλουκά .
Ασχολήθηκε κυρίως με την αγιογράφηση ναών του νομού Αιτωλοακαρνανίας .
Ανάμεσα στα έργα του που ανέλαβε μαζί με τον πατέρα του και τον αδελφό του Γεράσιμο , ήταν η τοιχογραφία νεοβυζαντινού ρυθμού στην κόγχη της εκκλησίας του Αγίου Παντελεήμονος στο Μεσολόγγι . που απεικονίζει την `` Πλατυτέρα των Ουρανών '' .
Το γνωστότερο έργο του Άγγελου Κασόλα , είναι `` Εικόνα της Εξόδου '' όπου απεικονίζεται τη Έξοδος του Μεσολογγίου .
Τον πίνακα φιλοτέχνησε έπειτα ο Άγγελος Κασόλας , έπειτα από τις ενέργειες του τότε δημάρχου της πόλης Χρήστου Ευαγγελάτου , που θέλησε να αντικαταστήσει παλαιότερο πίνακα του Θεόδωρου Βρυζάκη με το ίδιο όνομα .
Ο πίνακας που φυλάσσεται στο Δημαρχείο της Ιεράς Πόλεως Μεσολογγίου , χρησιμοποιείται στην λιτανεία που γίνεται κάθε χρόνο το Σάββατο του Λαζάρου και Κυριακή των Βαΐων από το μητροπολιτικό ναό του Αγίου Σπυρίδωνος προς τον Κήπο των Ηρώων .
Αγιογραφίες του σήμερα βρίσκονται σε εκκλησίες , εκτός του Μεσολογγίου και της Αιτωλοακαρνανίας , στην Ευρυτανία , στην Άρτα , στη Κεφαλλονιά , στην Πάτρα , στην Αθήνα και σε ιδιωτικές συλλογές .
Στην πινακοθήκη της Ιεράς Μητροπόλεως Αιτωλίας και Ακαρνανίας , υπάρχουν αρκετά έργα όπως `` Το Μοναστήρι του Αγγελόκαστρου '' , `` Το Μοναστήρι της Κατερινούς '' , `` Το Μοναστήρι της Αγίας Ελεούσας '' , `` Η Αγία Τριάδα στην Κλείσοβα '' , `` Πελάδα στη λιμνοθάλασσα '' , `` Καρνάγιο σ ' αμπολιά της λιμνοθάλασσας '' και `` Ηλιοβασιλέματα στη λιμνοθάλασσα '' .
Τιμήθηκε από το Υπουργείο Πολιτισμού για την προσφορά του στη τέχνη με την καταβολή ισόβιας σύνταξης , ενώ στην ιδιαίτερη πατρίδα του , τιμήθηκε με το χρυσό μετάλλιο του Δήμου Μεσολογγίου και με πολλούς επαίνους για τη γενικότερη καλλιτεχνική του προσφορά .
Πέθανε στις 2 Μαΐου του 1984 , χωρίς να παντρευτεί ποτέ και να αφήσει απογόνους .
Στην επιμνημόσυνη τελετή παρέστησαν πολλοί κάτοικοι του Μεσολογγίου , ενώ επικήδειο λόγο εκφώνησε ο θεολόγος Ιωάννης Λούβρος .
Η εφημερίδα `` Πρωτοπορία '' τον Μάιο του 1984 ανέφερε ότι `` Η ζωγραφική , η αγιογραφία και το Μεσολόγγι έμειναν φτωχότερα με το θάνατο του Άγγελου Κασόλα .
Είναι από τους τρεις αδελφούς που αποτέλεσαν Σχολή και άφησαν έργο λαμπρό στη χώρα μας .
Τίμησαν την Ιερή Πόλη , όσο ελάχιστοι '' .
Ο Γιάννης Κασόλας συγκαταλέγεται στους σημαντικότερους αγιογράφους του Μεσολογγίου .
Γεννήθηκε στις 25 Μαρτίου 1910 στο Μεσολόγγι και ήταν ο μικρότερος γιος της οικογένειας του Δημητρίου Κασόλα με πλούσια καλλιτεχνική παράδοση .
Σε ηλικία μόλις 12 ετών , ο νεαρός Γιάννης εξέλιξε τις γνώσεις του πάνω στην ζωγραφική και ιδιαίτερα στην αγιογραφία , καθώς κατάφερε να καταδείξει τις ικανότητές του παρά το νεαρό της ηλικίας του .
Ανέλαβε την εικονογράφηση και ήταν μέλος της συγγραφικής ομάδας που εξέδιδε στο Μεσολόγγι το εβδομαδιαίο περιοδικό `` Φλόγα '' .
Το περιοδικό αυτό ήταν χειρόγραφο και διευθυντές του ήταν ο Πύρρος Κατσούλης και ο Μέμος Γιαίτσης .
Οι ζωγραφιές και τα σκίτσα του Γιάννη Κασόλα έδιναν μία ξεχωριστή νότα στο χειρόγραφο αυτό περιοδικό .
Μετά την ολοκλήρωση των εγκύκλιων σπουδών του , επιδίωξή του ήταν να εγγραφεί στην Ανωτάτη Σχολή Καλών Τεχνών .
Γι ' αυτό το λόγο και με την υποστήριξη των γονέων του πήγε στην Αθήνα , όπου κατόπιν εξετάσεων κατέλαβε την πρώτη θέση .
Κατά την διάρκεια των σπουδών του που διήρκεσαν έξι χρόνια , απέσπασε το πρώτο έπαινο του `` Αβερώφειου Βραβείου '' στο διαγωνισμό της σχολής του στο φυσικό γυναικείο γυμνό , έπαινο του `` Χρυσοβέργειου Βραβείου '' στο ημίγυμνο και δυο επαίνους στις σπουδές της υπαίθρου .
Παράλληλα , παρακολούθησε μαθήματα στο μορφωτικό και παιδαγωγικό τμήμα της σχολής .
Αμέσως μετά την απόκτηση του πτυχίου του , διορίστηκε ως καθηγητής σχεδίου και της ζωγραφικής στο Πειραματικό Σχολείο του Πανεπιστημίου Θεσσαλονίκης .
Πολέμησε στον Ελληνοϊταλικό Πόλεμο και υπηρέτησε ως αρχηγός στοιχείου όλμων σε τμήμα που έφτασε κοντά στο Τεπελένι .
Κατά την διάρκεια της παραμονής του στο σχολείο και στην μέση εκπαίδευση γενικότερα , προσπάθησε να εντρυφήσει στους μαθητές του την αγάπη για την τέχνη .
Οι τάξεις του έλαβαν αρκετές επιβραβεύσεις σε διεθνείς καλλιτεχνικές εκθέσεις όπως στην Αμερική , στη Γερμανία και στην Ινδία .
Κατά την διάρκεια της πολύχρονης παραμονής του στη Βόρεια Ελλάδα , αποτύπωσε τοπία από τις πόλεις και της περιοχές που συναντούσε , όπως τη Σιάτιστα , τα Γρεβενά , την Κοζάνη και την Καστοριά , και σε ορεινούς οικισμούς στους πρόποδες του Βοΐου και του Γράμμου , όπως το Επταχώρι και ο Πεντάλοφος , και τοπία του Ολύμπου και του Πηλίου .
Οργάνωσε έξι ατομικές εκθέσεις όπου παρουσίασε τα έργα του , με την πρώτη του να την κάνει το 1944 .
Το 1951 , εξέθεσε τα έργα του στην αίθουσα του Εμπορικού και Βιομηχανικού Επιμελητηρίου με εκατό περίπου έργα , όπου ένας κριτικός τέχνης είχε γράψει ότι `` η έκθεση του Κασόλα μεταβλήθηκε σε λαϊκό προσκύνημα '' . Έπειτα το 1953 , το 1954 και το 1955 στη μεγάλη αίθουσα της Εταιρείας Μακεδονικών Σπουδών , ενώ η τελευταία του ήταν το 1968 στην αίθουσα της `` Λέσχης Ρουμελιωτών Βόρειας Ελλάδας '' . Έλαβε μέρος με έργα του στην επίσημη κρατική έκθεση της Α ' Πανελλήνιας Γεωργικής Έκθεσης το 1937 στον χώρο του Ζαππείου , όπως και τον επόμενο στην ίδια έκθεση , όπου το έργο του `` Η μικρή Κατερινούλα '' αγοράστηκε από το διοικητή της Τράπεζας της Ελλάδος και αργότερα Πρωθυπουργό Εμμανουήλ Τσουδερό .
Συμμετείχε επίσης με έργα του στις πανελλήνιες εκθέσεις του 1935 , του 1939 , του 1960 , του 1971 και του 1973 .
Συμμετοχές είχε και σε ομαδικές εκθέσεις της Στέγης Γραμμάτων και Τεχνών Αθηνών το 1939 , των Μακεδόνων Ζωγράφων το 1951 , Α ' Έκθεση Δήμου Θεσσαλονίκης το 1956 , Έκθεση Βορειοελλαδιτών ζωγράφων του Υπουργείου Παιδείας το 1957 , Έκθεση Θεσσαλονικέων Ζωγράφων και Γλυπτών στην αίθουσα του Αρχαιολογικού Μουσείου Θεσσαλονίκης το 1962 , στην έκθεση του Παρισιού το 1969 , στην Α ' Πανελλήνια Καλλιτεχνική Έκθεση Ρουμελιωτών στην αίθουσα του Πνευματικού Κέντρου του Δήμου Αθηναίων το 1974 , στην Β ' Πανελλήνια Έκθεση της Εταιρείας Πολιτισμού , Γραμμάτων και Τεχνών στην αίθουσα της Ένωσης Συντακτών Ημερησίων Εφημερίδων Θεσσαλονίκης και Θράκης το 1980 , στην Α ' Έκθεση Θρησκευτικής Τέχνης στην αίθουσα του Ελληνικού Κέντρου Τέχνης και Πολιτισμού στην Αθήνα το 1981 και σε άλλες .
Παράλληλα ασχολήθηκε με τη βυζαντινή εικονογραφία και τοιχογραφία .
Αγιογράφησε εκκλησίες και φορητές εικόνες στις αρχιερατικές περιφέρειες μητροπόλεων της Ελλάδας , όπως στις μητροπόλεις Ελευθερουπόλεως , Πειραιώς , Θεσσαλονίκης , Εδέσσης , Δράμας , Μαρωνείας και Κομοτηνής , Αιτωλίας και Ακαρνανίας , Νεαπόλεως και Σταυρουπόλεως τον προσκαλούσαν και του ανάθεταν την τοιχογράφηση εκκλησιών και μεγάλο αριθμό εικόνων φορητών .
Εργαζόταν συνήθως μόνος του , σπανιότερα με τον αδελφό του Άγγελο με τον οποίο εργάστηκε για την τοιχογράφηση της κόγχης του μητροπολιτικού ναού του Αγίου Σπυρίδωνα στο Μεσολόγγι , του Αγίου Χριστοφόρου στο Αγρίνιο και των Αγίων Αναργύρων στην Καλλίπολη του Πειραιά .
Μεταξύ των σχεδόν αποκλειστικά τοιχογραφημένων εκκλησιών περιλαμβάνονται οι εκκλησίες της Αγίας Βαρβάρας στην Τούμπα Θεσσαλονίκης , του Αγίου Σπυρίδωνα στην Τριανδρία Θεσσαλονίκης , στην Αγία Τριάδα Θεσσαλονίκης , στον Άγιο Δημήτριο στις Συκιές , στον μητροπολιτικό ναό του Αγίου Γεωργίου στη Σταυρούπολη , στον Άγιο Νικόλαο της Ελευθερούπολης και στους Αγίους Αναργύρους στη Καλλίπολη Πειραιά .
Επίσης αγιογράφησε τους τρούλους και τις αψίδες στις εκκλησίες του Αγίου Μηνά στη Θεσσαλονίκη , στους Αγίους Αναργύρους στο Επταπύργιο , στον Άγιο Νικόλαο της Νεοχωρούδας , στον Άγιο Ελευθέριο της Ελευθερούπολης , στον μητροπολιτικό ναό του Αγίου Δημητρίου στη Σιάτιστα , στη Κοίμηση της Θεοτόκου στα Γιαννιτσά , στον Άγιο Παύλο της Καβάλας και στην Αγία Σοφία της Κομοτηνής .
Αξιόλογα δείγματα της αγιογραφικής του τέχνης , είναι επίσης δύο εικόνες , του Αγίου Δημητρίου και του Αγίου Νέστορος , στο τέμπλο του ναού του Αγίου Δημητρίου της Θεσσαλονίκης .
Ο Γιάννης Κασόλας υπήρξε μέλος του άλλοτε Συνδέσμου Ελλήνων Καλλιτεχνών και ήταν από τα πρώτα μέλη του Επιμελητηρίου Εικαστικών Τεχνών Ελλάδας , καθώς και μέλος της Πανελλήνιας Εταιρείας Πολιτισμού και Γραμμάτων .
Του απονεμήθηκε το `` Χρυσό Μετάλλιο της Ιερής Πόλης του Μεσολογγίου '' , βραβείο σε καλλιτεχνικό διαγωνισμό του Γ ' Σώματος Στρατού , δίπλωμα με ανάγλυφη τιμητική περγαμηνή του Συλλόγου Ελλήνων Λογοτεχνών και πολλές άλλες ευαρέσκειες . Έργα του έχουν αγοραστεί κατά καιρούς από το Υπουργείο Παιδείας , την Τράπεζα της Ελλάδας , τους δήμους Αθηναίων , Μεσολογγίου και Θεσσαλονίκης , το Γ ' Σώμα Στρατού , το Πανεπιστήμιο Θεσσαλονίκης και από ιδιώτες φιλότεχνους της Ελλάδας και του εξωτερικού .
Ο Γιάννης Κασόλας ήταν μέλος του Επιμελητηρίου Εικαστικών Τεχνών Ελλάδος ( ΕΕΤΕ ) Συνεργάστηκε με τα λογοτεχνικά περιοδικά `` Νέα Εστία '' μαζί με τον Κ.
Κώνστα , `` Ελληνική Δημιουργία '' του Σπύρου Μελά , `` Μορφές '' του Βασίλη Δεδούση , `` Ρουμελιώτικο Ημερολόγιο '' του Δημήτρη Σταμέλου , `` Μακεδονικό Ημερολόγιο '' του Νικολάου Σφενδόνη , `` Θεσσαλική Εστία '' του Μιχάλη Σταφυλά , `` Πνευματική Ζωή '' του ίδιου και άλλα .
Πολλοί τεχνοκριτικοί ασχολήθηκαν κατά καιρούς , με το έργο του και διατύπωσαν πολύ επαινετικά σχόλια , όπως οι Ι.Μ .