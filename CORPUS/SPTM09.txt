Ο Ολυμπιακός είναι ταυτόχρονα η πιο επιτυχημένη ελληνική ομάδα στις ευρωπαϊκές και στις διεθνείς διοργανώσεις , όντας η μοναδική ομάδα της Ελλάδας που έχει κατακτήσει ευρωπαϊκό τίτλο και μάλιστα δύο , τα Κύπελλα Κυπελλούχων Ευρώπης του 1996 και του 2005 .
Επίσης , το 1992 κατέκτησε την τρίτη θέση στον κόσμο στο Παγκόσμιο Κύπελλο Συλλόγων που διεξήχθη στο Τρεβίζο , μετά από νίκη με 3–0 επί της Μεσατζέρο Ραβένα . Έχει συμμετάσχει σε 12 Φάιναλ Φορ ευρωπαϊκών διοργανώσεων , 7 στο Κύπελλο Πρωταθλητριών , 4 στο Κύπελλο Κυπελλούχων και 1 στο Ευρωπαϊκό Σούπερ Καπ , μετρώντας 7 ευρωπαϊκούς τελικούς ( 2 στο Κύπελλο Πρωταθλητριών το 1992 και το 2002 , 4 στο Κύπελλο Κυπελλούχων το 1996 , το 1997 , το 1998 και το 2005 και 1 στο Challenge Cup το 2018 ) και 2 κατακτήσεις ( 1996 , 2005 ) . Ένα αξιοσημείωτο επίτευγμα είναι οι 7 συνεχόμενες συμμετοχές σε Φάιναλ Φορ Κυπέλλων Ευρώπης , 4 στο Πρωταθλητριών ( 1992 , 1993 , 1994 , 1995 ) και 3 στο Κυπελλούχων ( 1996 , 1997 , 1998 ) .
Το σχετικό ρεκόρ κατέχει η ιταλική Μόντενα με 11 συνεχείς παρουσίες σε Φάιναλ Φορ .
Ο Ολυμπιακός Σ.Φ.Π . ίδρυσε τμήμα βόλεϊ ανδρών το 1926 .
Πρώτοι αθλητές των ερυθρολεύκων ήταν οι Γιώργος Ανδριανόπουλος , Βασίλης Ανδριανόπουλος , Ντίνος Ανδριανόπουλος , Λάλης Λεκκός , Λεωνίδας Καλογερόπουλος , Νίκος Καλούδης και Ηλίας Μπουρτεζίδης . Έφορος της ομάδας ήταν ο Σεβαστιανός Κασιμάτης .
Στη συνέχεια στον Ολυμπιακό αγωνίστηκαν οι Ε.
Παπαδάκης , Μ.
Κρικίδης , Ι.
Βουλγαρίδης , Φ.
Μπισέλας , Τ.
Αθανασιάδης , Θ.
Σινόπουλος και Α.
Μπέρκος .
Οι ίδιοι αυτοί αθλητές , οι οποίοι ήταν μαθητές της Γαλλικής Σχολής « Άγιος Παύλος » , ξεκίνησαν το 1931 να δημιουργήσουν και το τμήμα μπάσκετ του συλλόγου .
Στην αρχή η συμμετοχή του τμήματος περιορίστηκε σε τοπικές διοργανώσεις , όπου κατέκτησε τα Πρωτάθληματα Πειραιά το 1931 και 1932 .
Το 1936 το τμήμα σταματάει τη λειτουργία του , άλλα το 1939 παίρνει μέρος στο Πρωτάθλημα Αθηνών-Πειραιώς .
Την περίοδο 1947–48 η ομάδα επανεμφανίζεται , με αθλητές πλέον τους Γιάννη Σπανουδάκη , Μπάμπη Γερακαράκη , Α.
Αργουδέλη , Χαλκούση και Μάντζο .
Αργότερα οικονομικά , κυρίως , προβλήματα θα αναστείλουν ξανά την λειτουργία .
Η νεότερη ιστορία του τμήματος ανδρών ξεκίνησε το 1960 με πρώτο έφορο τον Γιάννη Κουτσουλέντη .
Κατασκευάζεται γήπεδο παραπλεύρως του γηπέδου μπάσκετ στο Πασαλιμάνι , και με προπονητή τον Αρ .
Κανελλόπουλο και παίκτες τους Τσαλαμανιό , Κορομπόκη , Τσέκο , Γατζία , Τσιγκρέλη , Λευτεριώτη , Αθανάσανα και Τσιγκουνάκη το 1962 προβιβάζεται στην πρώτη κατηγορία .
Κατέκτησε το πρώτο Πανελλήνιο Πρωτάθλημά του , το 1968 στην Θεσσαλονίκη με έφορο τον Γ.
Χουρδάκη , προπονητή τον Κώστα Αμπελά και παίκτες τους Τάσο Κουμπλή , Κυριάκο Παντελιά , Ανδρέα Λοράνδο , Θεοτόκη Μανουσαρίδη , Νίκο Κριτσοταλάκη , Δημήτρη Κεφάλα , Γιάννη Σταυρόπουλο , Κώστα Καραμήτσο , Σπύρο Λαμπάκη , Κώστα Τραπεζουντίδη , Φλώρο , Ντολγομπόλοφ , Ρέμπελο , Πάσαρη , Κωνσταντάρα , Τσιστράκη , Αγαπητό , Κολοκοτρώνη .
Την επόμενη χρονιά ( 1969 ) ο Ολυμπιακός κατέκτησε το δεύτερο Πρωτάθλημα της ιστορίας του και πάλι με προπονητή τον Κώστα Αμπελά .
Η πρώτη ισχυρή ομάδα του Ολυμπιακού δημιουργήθηκε το 1973 με έφορο τον Βασίλη Σαραφίδη .
Η ομάδα εκείνη κατέκτησε 7 Πρωταθλήματα Ελλάδας ( 1974 , 1976 , 1978 , 1979 , 1980 , 1981 , 1983 ) , με παίκτες τους Τάσο Κουμπλή , Κυριάκο Παντελιά , Ανδρέα Λοράνδο , Στέφανο Πολύζο , Γιώργο Δερμάτη , Βασίλη Γαλάκο , Στέλιο Προσαλίκα , Γιάννη Λάιο , Αυγουστίνο Μίχαλο , Δημήτρη Χωριανό , Ηρακλή Δωριάδη και με προπονητές τους Δημήτρη Κεφάλα , Κυριάκο Παντελιά , Ντμίτρι Ζαχάριεφ .
Παράλληλα , τη σεζόν 1981–82 ο Ολυμπιακός γίνεται η πρώτη ελληνική ομάδα που φτάνει σε Φάιναλ Φορ του Κυπέλλου Πρωταθλητριών , κατακτώντας την 4η θέση .
Η δεύτερη ισχυρή ομάδα δημιουργήθηκε το 1987 με προπονητή τον Γιάννη Λάιο και βασικό κορμό τους Μιχάλη Τριανταφυλλίδη , Σάκη Μουστακίδη , Γιάννη Φάκα , Κώστα Γκουντάκο , Ανδρέα Θεοδωρίδη , Γιώργο Ντράγκοβιτς , Σωτήρη Αμαριανάκη , Δημήτρη Καζάζη , Γιώργο Λυκούδη και Βασίλη Ξεροβάσιλα .
Δημιούργησε ένα μοναδικό και ακατάρριπτο ρεκόρ στην ιστορία του ελληνικού βόλεϊ , κατακτώντας , από το 1987 μέχρι το 1994 , 8 συνεχόμενα Πρωταθλήματα .
Συγκεντρωτικά , οι παίκτες οι οποίοι αποτελούσαν τα ρόστερ του Ολυμπιακού και που υπό τις οδηγίες των Λάιου και Κόντρα οδήγησαν στην κατάκτηση των 8 συνεχόμενων Πρωταθλημάτων Ελλάδας ήταν οι : Τριανταφυλλίδης , Μουστακίδης , Φάκας , Γκουντάκος , Θεοδωρίδης , Ντράγκοβιτς , Αμαριανάκης , Καζάζης , Λυκούδης , Ξεροβάσιλας , Πολύζος , Τερζάκης , Γκούσταφσον , Ουρμπάνοβιτς , Βίλντε , Μπρντζόβιτς , Ρούνοφ , Μανουσαρίδης , Σκορτ , Παντελεάκος , Σταματόπουλος , Μητρόπουλος και Λοράνδος .
Ο Ολυμπιακός είχε ξεκινήσει ήδη από τη δεκαετία του '80 και του '90 να φέρνει στην Ελλάδα μεγάλα ονόματα του παγκοσμίου βόλεϊ , όπως ήταν ο Σουηδός Μπενγκτ Γκούσταφσον , ο Λετονός Ράιμοντς Βίλντε και ο Πολωνός Λέσεκ Ουρμπάνοβιτς .
Το 1992 ο Ολυμπιακός προκρίθηκε στο Φάιναλ Φορ του Κυπέλλου Πρωταθλητριών , που διεξήχθη το διήμερο 28 και 29 Φεβρουαρίου στο Στάδιο Ειρήνης και Φιλίας .
Στον ημιτελικό πέτυχε μια εντυπωσιακή νίκη με 3–0 σετ κατά της πανίσχυρης κατόχου του τροπαίου , 13 φορές Πρωταθλήτριας Ευρώπης και κατόχου 7 τροπαίων εκείνη τη δεκαετία , ΤΣΣΚΑ Μόσχας .
Στον τελικό της διοργάνωσης , που διεξήχθη στις 29 Φεβρουαρίου σ ' ένα κατάμεστο από φιλάθλους του Ολυμπιακού Σ.Ε.Φ. , αντιμετώπισε την Παγκόσμια Πρωταθλήτρια Μεσατζέρο Ραβένα των Ιταλών Φάμπιο Βούλο , Αντρέα Γκαρντίνι και των χρυσών Ολυμπιονικών του Λος Άντζελες και της Σεούλ , Αμερικανών Καρτς Κίραλι και Στιβ Τίμονς .
Η ατυχία όμως χτυπά τον Ολυμπιακό , αφού στο ζέσταμα πριν τον αγώνα χάνει από τραυματισμό στη μέση το μεγάλο αστέρι της ομάδας Ράιμοντς Βίλντε .
Η Ραβένα μετά από εκπληκτική εμφάνιση κερδίζει τον Ολυμπιακό με 3–0 σετ και κατακτά το Πρωτάθλημα Ευρώπης .
Παρά ταύτα , η πρόκριση του Ολυμπιακού στον τελικό ήταν μια τεράστια επιτυχία και –μέχρι εκείνη τη στιγμή– η μεγαλύτερη διάκριση ελληνικής ομάδας στην Ευρώπη .
Την ίδια χρονιά κατέκτησε την τρίτη θέση στον κόσμο στο Παγκόσμιο Κύπελλο Συλλόγων .
Στον προκριματικό όμιλο της Φλωρεντίας , κέρδισε 3–0 την κορεάτικη Σανγκ Μου Σεούλ και την πουερτορικάνικη Κοροζάλ Πουέρτο Ρίκο και έχασε με το ίδιο σκορ από τη Σίσλεϊ Τρεβίζο .
Στα τελικά του Τρεβίζο , έχασε στον ημιτελικό 3–0 ( 15–13 , 15–4 , 16–14 ) από την ιταλική Μιλάνο και κέρδισε στο μικρό τελικό 3–0 ( 15–6 , 17–16 , 15–7 ) τη Μεσατζέρο Ραβένα .
Τις σεζόν 1992–93 και 1993–94 , με προπονητή τον σπουδαίο Ρώσο τεχνικό Βλάντιμιρ Κόντρα , ο Ολυμπιακός κατακτά δυο σερί Ντάμπλ ( το Κύπελλο του 1994 θεωρείται ανεπίσημο ) και φτάνει δύο διαδοχικές χρονιές στο Φάιναλ Φορ του Κυπέλλου Πρωταθλητριών , διαθέτοντας ένα πολύ ισχυρό ρόστερ με παίκτες διεθνούς κλάσης , όπως ο Αμερικανός Σκοτ Φόρτσιουν , ο Σέρβος Ντέγιαν Μπρντζόβιτς , και ο Ρώσος Ιγκόρ Ρούνοφ .
Λίγα χρόνια αργότερα ( τη σεζόν 1995–96 ) αποκτήθηκαν και οι Κουβανοί Ροδόλφο Σάντσες και Οσβάλντο Ερνάντες .
Τη σεζόν 1994–95 ο Ολυμπιακός αγωνίζεται για τρίτη συνεχόμενη χρονιά και για 5η φορά στην ιστορία του σε Φάιναλ Φορ του Κυπέλλου Πρωταθλητριών και καταλαμβάνει την τρίτη θέση .
Στις 10 Μαρτίου 1996 το τμήμα βόλεϊ ανδρών του Ολυμπιακού είχε τη μεγαλύτερη επιτυχία της ιστορίας του , αφού κερδίζοντας με 3–2 σετ τη γερμανική Μπάγερ Βούπερταλ , κατέκτησε το Κύπελλο Κυπελλούχων , και γιόρτασε με τον καλύτερο τρόπο τα 71α γενέθλιά του .
Η διοργάνωση διεξήχθη , όπως και το 1992 στο Στάδιο Ειρήνης και Φιλίας , όπου βρέθηκαν περίπου 18.000 θεατές , ενώ πολλοί οπαδοί του Ολυμπιακού δεν μπόρεσαν να παρευρεθούν , αφού τα εισιτήρια είχαν εξαντληθεί από πολύ νωρίς .
Ο Ολυμπιακός κέρδισε μετά από έναν συγκλονιστικό αγώνα , 3–2 τη γερμανική ομάδα , κατέκτησε τον πρώτο ευρωπαϊκό τίτλο στην ιστορία του συλλόγου ( σε όλα τα αθλήματα ) και έγινε έτσι η πρώτη και μοναδική ελληνική ομάδα βόλεϊ που έφτασε στην ευρωπαϊκή κορυφή .
Στον τελικό ο Γιάννης Λάιος χρησιμοποίησε τους : Μάριο Γκιούρδα ( 9 πόντοι–13 αλλαγές ) , Σάκη Μουστακίδη ( 1 πόντος–1 αλλαγή ) , Οσβάλντο Ερνάντες ( 8 πόντοι–25 αλλαγές ) , Ροδόλφο Σάντσες ( 23 πόντοι–15 αλλαγές ) , Αντώνη Τσακιρόπουλο ( 7 πόντοι–2 αλλαγές ) , Γιώργο Ντράγκοβιτς ( 8 πόντοι–11 αλλαγές ) , Κώστα Χριστοφιδέλη , Σωτήρη Αμαριανάκη .
Αναπληρωματικοί : Γιώργος Λυκούδης , Ανδρέας Θεοδωρίδης , Νίκος Δούκας , Θανάσης Μιχαλόπουλος .
Το 1996 η διοίκηση του συλλόγου , προσέλαβε έναν από τους καλύτερους προπονητές στον κόσμο , τον Ιταλό Τζιαν Πάολο Μοντάλι , προκειμένου να οργανώσει την ομάδα στα ευρωπαϊκά πρότυπα και να προχωρήσει σε ανανέωση .
Με Έλληνες παίκτες τους Μάριο Γκιούρδα , Αντώνη Τσακιρόπουλο , Κώστα Χριστοφιδέλη , Βασίλη Κουρνέτα , Γιώργο Ντράγκοβιτς , Ανδρέα Θεοδωρίδη , Μάνο Ξενάκη και με την προσθήκη σπουδαίων και διακεκριμένων ξένων παικτών όπως ο ο Αμερικανός Τζεφ Στοκ , ο Ουκρανός Ιγκόρ Ποπόφ , ο Ολλανδός Χενκ Γιαν Χελντ , ο Βούλγαρος Ιβάιλο Γκαβρίλοφ και ο Ιταλός Πάολο Μέρλο ο Ολυμπιακός θα κατακτήσει δύο Κύπελλα ( 1997 , 1998 ) και θα στεφτεί Πρωταθλητής Ελλάδος το 1998 , με νίκη 3–1 σετ στην Ορεστιάδα επί της τοπικής ομάδας , στον πέμπτο και τελευταίο τελικό των πλέϊ οφ , πανηγυρίζοντας ταυτόχρονα και το Νταμπλ .
Ο Ολυμπιακός , με τον Μοντάλι , έφερε τον μοντέρνο τρόπο ανάπτυξης και οργάνωσης σε όλες τις ελληνικές ομάδες .
Τον Οκτώβριο του 1996 ο Ολυμπιακός του Μοντάλι συμμετείχε ως Κυπελλούχος Ευρώπης στο Φάιναλ Φορ του Ευρωπαϊκoύ Σούπερ Καπ στο Μόναχο , μαζί με τις ιταλικές Νταϊτόνα Μόντενα ( Πρωταθλήτρια Ευρώπης ) , Άλπιτουρ Τράκο Κούνεο ( Κυπελλούχος CEV Cup ) και τη γερμανική ASV Ντάχαου ( Φιναλίστ Κυπέλλου Πρωταθλητριών ) , όπου και κατέλαβε την τέταρτη θέση . Ήταν η πρώτη και μοναδική συμμετοχή ελληνικής ομάδας στον θεσμό του Ευρωπαϊκού Σούπερ Καπ .
Μετά τον Μοντάλι , πέρασαν από τον πάγκο του Ολυμπιακού , μεγάλες μορφές του παγκοσμίου βόλεϊ , όπως ο Σέρβος προπονητής Ζόραν Γκάετς , ο Ιταλός πολυνίκης στα Ευρωπαϊκά κύπελλα Ντανιέλε Ρίτσι και ο Σέρβος Λιούμπομιρ Τράβιτσα .
Επίσης , την ίδια περίοδο αποκτήθηκαν μεγάλοι ξένοι παίχτες όπως οi Σέρβοι Γκόραν Βούγιεβιτς και Βάσα Μίγιτς , ο Φινλανδός Γιάνε Χάκινεν , ο Βενεζουελάνος Ερνάντο Γκόμεζ και οι Βούλγαροι Πλάμεν Κονσταντίνοφ και Νικολάι Ζελιάσκοφ . Έτσι , θα έρθουν 4 κατακτήσεις Πρωταθλημάτων ( 1999 , 2000 , 2001 , 2003 ) και δύο Κυπέλλων ( 1999 , 2001 ) για τον σύλλογο .
Το Νταμπλ του 1999 κατακτήθηκε με προπονητή τον Γκάετς και εκείνο του 2001 με τον Ρίτσι .
Επίσης , η ομάδα πήρε και το Σούπερ καπ το 2000 , νικώντας με 3–1 σετ τον Ηρακλή στη Θεσσαλονίκη .
Οι παίκτες που αποτελούσαν τα ρόστερ του Ολυμπιακού και έφτασαν στην κατάκτηση των τριών συνεχόμενων πρωταθλημάτων Ελλάδος ( 1999-2001 ) ήταν οι : Χριστοφιδέλης , Γκιούρδας , Μηνούδης , Ουτζής , Κουρνέτας , Ζελιάσκοφ , Τσακιρόπουλος , Ντράγκοβιτς , Ξενάκης , Θεοδωρίδης , Βούγιεβιτς , Μπόσκαν , Καλαϊτζίδης , Ψάρρας Αθ. , Ρόχας , Κυριαζής , Γκόμεζ , Τερζής , Δεληκώστας , Χάκινεν , Μπατιστάτος και Μίγιτς .
Τη σεζόν 2001–02 ο Ολυμπιακός του Ντανιέλε Ρίτσι θα πραγματοποιήσει μια εκπληκτική πορεία στο Tσάμπιονς Λιγκ , φτάνοντας στο Φάιναλ Φορ του Οπόλε της Πολωνίας .
Εκεί αντιμετώπισε στον ημιτελικό την πολωνική Μόστοσταλ την οποία κέρδισε με 3–1 σετ και προκρίθηκε στον τελικό της διοργάνωσης .
Η νίκη όμως αποδείχτηκε πύρρειος λόγω του τραυματισμού του Μάριου Γκιούρδα ( διάστρεμμα ) που του στερούσε τη συμμετοχή στον τελικό απέναντι στην ιταλική Λούμπε Μπάνκα Ματσεράτα , η οποία είχε αποκλείσει στον άλλο ημιτελικό τον Ηρακλή Θεσσαλονίκης .
Τελικά μετά από σκληρό ματς το οποίο κρίθηκε στις λεπτομέρειες ( με το σκορ στο 1–1 , το τρίτο κρισιμο σετ πήγε στη Ματσεράτα με 29–27 ) η Ματσεράτα , εκμεταλλευόμενη και την απουσία του Γκιούρδα , θα νικήσει με 3–1 σετ και θα στεφθεί Πρωταθλήτρια Ευρώπης . Ήταν η δεύτερη συμμετοχή του Ολυμπιακού στον τελικό της κορυφαίας διασυλλογικής διοργάνωσης .
Το 2003 , ο Ολυμπιακός επανήλθε στην κορυφή της Ελλάδας κατακτώντας το εγχώριο πρωτάθλημα μετά από διάστημα ενός χρόνου .
Οι παίκτες που αποτελούσαν το ρόστερ της πρωταθλήτριας ομάδας του 2003 ήταν οι : Χριστοφιδέλης , Γκιούρδας , Κυριαζής , Μηνούδης , Κουρνέτας , Χαλντέιν , Δεληκώστας , Τσακιρόπουλος , Γκόμεζ , Ξενάκης και Κονσταντίνοφ .
Την περίοδο 2004–05 προσελήφθη ο Αργεντίνος προπονητής Κλαούντιο Κουέγιο και η ομάδα αποκτά τον παγκόσμιας κλάσης διαγώνιο και αρχηγό της Εθνικής Αργεντινής Μάρκος Μιλίνκοβιτς .
Ο Ολυμπιακός , με ηγέτη τον Μιλίνκοβιτς ( ανακηρύχθηκε πολυτιμότερος παίκτης της διοργάνωσης ) , επικράτησε στο κατάμεστο ΣΕΦ της ολλανδικής Όρτεκ Νεσελάντε με 3–0 σετ ( 25–23 , 25–18 , 25–23 ) στον τελικό του Φάιναλ Φορ του Κυπέλλου Κυπελλούχων ( Top Teams Cup ) και κατέκτησε τον δεύτερο ευρωπαϊκό του τίτλο μέσα σε αποθέωση .
Τις επόμενες χρονιές αποκτήθηκαν σημαντικοί ξένοι παίκτες , μεταξύ των οποίων ο καλύτερος αθλητής βόλεϊ του 20ού αιώνα , ο Ιταλός Λορέντζο Μπερνάρντι . Άλλοι διακεκριμένοι πετοσφαιριστές που αποκτήθηκαν από την ομάδα του Πειραιά την τετραετία 2005-08 ήταν ο Γερμανός Κρίστιαν Πάμπελ , οι Αμερικανοί Ντόναλντ Σούτζο και Ριντ Πρίντι , ο Κροάτης Τόμισλαβ Σόσκοβιτς , οι Βούλγαροι Χρίστο Τσβετάνοφ και Μπόμπαν Γιορντάνοφ , ο Αργεντίνος Πάμπλο Μεάνα , ο Σέρβος Βέλικο Πέτκοβιτς καθώς επίσης και ο Ιβάν Μάρκεζ από τη Βενεζουέλα .
Το 2009 η ομάδα επέστρεψε στην κορυφή , κατακτώντας το Νταμπλ με προπονητή τον Σουηδό Άντερς Κρίστιανσον και αιχμή του δόρατος έναν από τους καλύτερους διαγώνιους στον κόσμο , τον Σέρβο Ιβάν Μίλκοβιτς .
Στο Πρωτάθλημα , με μειονέκτημα έδρας παίρνει τον τίτλο επί του Παναθηναϊκού με 3–1 νίκες , ενώ και στο Κύπελλο επικρατεί των πρασίνων στον τελικό με 3–2 σετ .
Η ομάδα που οδήγησε τον Ολυμπιακό στην κορυφή της Ελλάδος το 2009 μετά από πέντε χρόνια αποτελείτο από τους : Χριστοφιδέλη , Ριβέρα , Σουλτανόπουλο , Ρεζκ , Τσέργα , Κουρνέτα , Κουζούνη , Καραγιάννη , Χοφ , Καρυπίδη , Ρουμελιώτη , Τζούριτς , Μάρκεζ , Μίλκοβιτς , Ούρναουτ και Παπαδημητρίου .
Το 2010 ένα ακόμη Πρωτάθλημα , το 24ο , ήρθε στο Πειραιά , αφού ο Ολυμπιακός με προπονητή τον Γιάννη Καλμαζίδη επικράτησε με 3–1 νίκες του Παναθηναϊκού , ο οποίος είχε το πλεονέκτημα έδρας .
Οι ερυθρόλευκοι κατέκτησαν και το Σούπερ καπ απέναντι στον Παναθηναϊκό , με 3–1 σετ στην Σαντορίνη .
Στο Tσάμπιονς Λιγκ εκείνης της χρονιάς ο Ολυμπιακός πραγματοποίησε μια εξαιρετική παρουσία , φτάνοντας μέχρι την τελική 6άδα .
Οι Πειραιώτες αντιμετώπισαν τις Τρεντίνο , Ντιναμό Μόσχας και Τσέσκε Μπουντεγιόβιτσε στην φάση των ομίλων και προκρίθηκαν στην 12άδα , ισοβαθμώντας με τους Ιταλούς και τους Ρώσους .
Εντυπωσιακό αποτέλεσμα ήταν η νίκη με 2–3 σετ μέσα στο Τρέντο επί της μετέπειτα πρωταθλήτριας Ευρώπης και ήδη κατόχου του τίτλου Τρεντίνο .
Εν συνεχεία , οι Πειραιώτες ξεπέρασαν το εμπόδιο της Ζενίτ Καζάν των Μπολ και Στάνλει , αλλά δεν κατάφεραν να αποκλείσουν και την Ντιναμό , η οποία βρέθηκε εκ νέου στο δρόμο τους .
Το 2011 οι ερυθρόλευκοι θα κατακτήσουν ένα ακόμη Νταμπλ με προπονητή και πάλι τον Γιάννη Καλμαζίδη .
Κέρδισε το Πρωτάθλημα με μειονέκτημα έδρας και 3–0 νίκες κόντρα στον Ηρακλή , ενώ και στο Κύπελλο οι 2 ομάδες βρέθηκαν αντίπαλες στον τελικό της Ορεστιάδας , με τον Ολυμπιακό να επικρατεί κι εκεί με 3–1 σετ .
Το 2013 ο Ολυμπιακός με προπονητή τον Δημήτρη Καζάζη ( ο οποίος έχει κατακτήσει 8 Πρωταθλήματα Ελλάδος και 4 Νταμπλ ως παίκτης του Ολυμπιακού ) , κατέκτησε το 12ο Ντάμπλ της ιστορίας του , κερδίζοντας το Πρωτάθλημα ( το 26ο ) με 3–1 νίκες επί του Παμβοχαϊκού και το Κύπελλο Ελλάδος ( το 13ο ) νικώντας 3–0 σετ στον τελικό τον Φοίνικα Σύρου στο Ρέθυμνο .
Παράλληλα , κατέκτησε και το Λιγκ Καπ με νίκη 3–0 σετ επί του Α.Ο .