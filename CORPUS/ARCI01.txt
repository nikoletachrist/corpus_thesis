Επειδή ο Ντάνι Ραντ ακόμα ανακαλύπτει το ποιος είναι ως ήρωας και το πού βαδίζει , έτσι δεν είναι ακόμα έτοιμος να φορέσει μια μάσκα ή μία στολή .
Ταυτόχρονα , είναι κάποιος που είναι αρκετά γνωστός ως δισεκατομμυριούχος , έτσι δεν μπορεί απαραίτητα να βγαίνει έξω και δημόσια να κάνει τα πράγματα που κάνει χωρίς να τον αναγνωρίσουν .
Αυτό αποτελεί ένα θέμα για τον χαρακτήρα » .
Το βασικό καστ του κύκλου περιλαμβάνει τους Τζόουνς στον ρόλο του Ντάνι Ραντ/Iron Fist , Τζέσικα Χένγουικ ως Κολίν Γουίνγκ , Τομ Πέλφρι ως Γουόρντ Μίτσαμ , Τζέσικα Στρόουπ ως Τζόι Μίτσαμ , Ραμόν Ροντρίγκεζ ως Μπακούτο , Σάσα Νταβάν ως Ντάβος , Ροζάριο Ντόσον ως Κλερ Τεμπλ και Ντέιβιντ Γουένχαμ ως Χάρολντ Μίτσαμ .
Η Ντόσον επαναλαμβάνει τον ρόλο της από προηγούμενες σειρές της Marvel στο Netflix .
Επαναλαμβανόμενες εμφανίσεις κατά τη διάρκεια του κύκλου είχαν οι Ντέιβιντ Φερ ως Γουέντελ Ραντ , πατέρας του Ντάνι , Μπαρέτ Ντος ως Μέγκαν , γραμματέας της Rand Enterprises , Άλεξ Γουάις ως Κάιλ , προσωπικός βοηθός του Χάρολντ Μίτσαμ , και Ραμόν Φερνάντεζ ως Κέβιν Σίνγκλτον , σωματοφύλακας του Χάρολντ Μίτσαμ .
Επίσης , η Γουάι Τσινγκ Χο επαναλαμβάνει τον ρόλο της από τη σειρά Daredevil ως Γκάο και ο Μαρκίς Ροντρίγκεζ ως Ντάριλ από τη σειρά Luke Cage .
Οι Κλίφτον Ντέιβις , Τζον Σάντερς και Ελίζ Σαντόρα ενσαρκώνουν τους Λόρενς Γουίλκινς , Ντόναλντ Χούπερ και Μαρία Ροντρίγκεζ αντίστοιχα , μέλη του συμβουλίου της Rand Enterprise .
Επιπρόσθετα , οι Κάρι-Αν Μος , Τιχουάνα Ρικς και Σουζάν Χ.
Σμαρτ επιστρέφουν από προηγούμενες σειρές της Marvel στο Netflix στους ρόλους των Τζέρι Χόγκαρθ , Θέμπι Γουάλας και Σέρλι Μπένσον αντίστοιχα .
Η Στέφανι Μασλάνσκι είναι η σχεδιάστρια κοστουμιών για τη σειρά , ένας ρόλος που είχε επίσης και σε προηγούμενες σειρές της Marvel στο Netflix .
Η Μασλάνσκι σημείωσε πως μία από τις διαφορές σε αυτή τη σειρά ήταν οι γειτονιές που βρέθηκε οι οποίες ήταν « πιο πλούσιες » σε σχέση με το Χελς Κίτσεν των Daredevil και Jessica Jones και το Χάρλεμ του Luke Cage .
Ως εκ τούτου , ο Ραντ φοράει περισσότερο κοστούμια σε σχέση με τους άλλους ήρωες και , δεδομένου των καυγάδων που εμπλέκεται συνεχώς , προστέθηκε αρκετό spandex για να αυξηθεί την ελαστικότητα των κοστουμιών .
Η εμφάνιση του Ραντ εξελίσσεται κατά τη διάρκεια του κύκλου , με τη Μασλάνσκι να αναφέρει : « Όταν γνωρίζουμε τον ήρωα , έχει ήδη ταξιδέψει πάρα πολύ . Ήθελα ο κόσμος να κοιτάζει τον Ντάνι και να μην είναι σίγουρος για το ποιος ήταν ακριβώς . Ένας ταξιδιώτης με σακίδιο ή ένας άστεγος άντρας .
Η εμφάνισή του έπρεπε να αντανακλά μία ποικιλία κουλτούρας [ και σχεδόν να δίνει την αίσθηση ] ενός άλλου κόσμου » . Όταν ο Ραντ εισέρχεται στον κόσμο των επιχειρήσεων , κατασταλάζει σε ένα στυλ « Αστικής Καλιφόρνιας » , το οποίο είναι « λίγο πιο χαλαρό , λίγο πιο άνετο .
Αλλά δεν παύει αυτό που φοράει να είναι ένα κοστούμι .
Η γραβάτα του δεν είναι ποτέ δεμένη σφιχτά και φοράει πάντα αθλητικά παπούτσια » .
Αυτό το πιο χαλαρό στυλ του Ραντ προσέδωσε επίσης μία « δυνατή αντίθεση » σε σχέση με τον χαρακτήρα του Γουόρντ Μίτσαμ , ο οποίος είναι ένα πρόσωπο με « μακράν πιο επιχειρηματική εμφάνιση » .
Τα ρούχα του μοναχού και η στολή πολεμιστή του Ραντ βασίστηκαν σε « πραγματικές στολές πολεμιστών μοναχών Σαολίν ... πήρα αυτή την ξεχωριστή σιλουέτα από τον ρουχισμό των πολεμιστών μοναχών Σαολίν και τη συνδυάσαμε με τα παραδοσιακά χρώματα του Iron Fist , το πράσινο και το χρυσό » . Όσον αφορά τον χαρακτήρα της Γκάο , η Μασλάνσκι δήλωσε : « Η συγκεκριμένη εμφάνισή της είναι εμπνευσμένη από την αρχαία Κίνα , » ειδικότερα τον στρατό από τερακότα , και έδωσαν κάτι περισσότερο στην εμφάνιση των « κακών » των σειρών της Marvel στο Netflix « περιβάλλοντάς τους με [ χρήματα ] και με όμορφα πράγματα » .
Η Marvel ανακοίνωσε τον Φεβρουάριο του 2014 πως τα γυρίσματα της σειράς θα λάμβανα χώρα στην πόλη της Νέας Υόρκης , με τον Κεσάντα να αναφέρει τον Απρίλιο πως τα γυρίσματα θα γίνονταν τόσο σε πραγματικές τοποθεσίες , αλλά και σε στούντιο .
Τα γυρίσματα ξεκίνησαν τον Απρίλιο του 2016 στην πόλη της Νέας Υόρκης υπό τον τίτλο Kick .
Διευθυντής φωτογραφίας ήταν ο Μανουέλ Μπιλέτερ , ο οποίος είχε δουλέψει και στους πρώτους κύκλους των σειρών Jessica Jones και Luke Cage .
Οι τοποθεσίες των γυρισμάτων περιλάμβαναν το Μάρινερς Χάρμπορ και το Σέιλορς Σναγκ Χάρμπορ στο Στάτεν Άιλαντ , τα οποία λειτούργησαν ως ο χώρος της ακαδημίας του Μπακούτο , την οδό Λίμπερτι για τα εξωτερικά πλάνα της Rand Enterprises με κάποια εσωτερικά πλάνα να γυρίζονται στο κτίριο της MetLife , το κτίριο 19 Gramercy Park South για το σπίτι της Τζόι Μίτσαμ , το Πάρκο Σίτι Χολ , την Τσάιναταουν στο Μανχάταν , συμπεριλαμβανομένου της οδού Μοτ , την αίθουσα αναμονής του κτιρίου της General Electric για το ρετιρέ του Χάρολντ Μίτσαμ , τη γέφυρα Μανχάταν , το κοιμητήριο Green-Wood , τον πύργο της Τράπεζας της Αμερικής στο Μανχάταν , το πάρκο Μπράιαντ , την προεδρική σουίτα του ξενοδοχείου InterContinental για το προσωρινό διαμέρισμα του Ραντ , το εστιατόριο STK Midtown , το ναυπηγείο του Μπρούκλιν , το πάρκο Πέλχαμ Μπέι , τη γέφυρα Μπαγιόν ως την κινεζική πόλη Ανζού και το πάρκο Σάτον .
Τα γυρίσματα ολοκληρώθηκαν στις 8 Οκτωβρίου 2016 .
Η σειρά Iron Fist γυρίστηκε σε high dynamic range βίντεο ( HDR ) , για το οποίο ο Μπιλέτερ δήλωσε πως πρόσθετε « μία νότα εκμάθησης » στη δουλειά του , αναγκάζοντάς τον να ξανασκεφτεί το πώς θα γύριζε συγκεκριμένες σκηνές , όπως για παράδειγμα κάποιες σκηνές που περιείχαν φώτα αυτοκινήτων και δρόμων , τα οποία γίνονταν πολύ πιο φωτεινά στην HDR μορφή .
Για να εξισωθεί τη διαφορά , η ομάδα έβαφε τα φώτα που θα εμφανίζονταν στη σκηνή για να « χαμηλώσουν την έντασή τους » .
Η εταιρία Deluxe δούλεψε πάνω στον κύκλο κατά τη φάση της μετά-παραγωγής για να προσαρμόσει τα χρώματα στις σκηνές όπου η ομάδα δεν είχε την ευκαιρία να διορθώσει τα φώτα κατά τη στιγμή που γινόταν το γύρισμα .
Ο Μπρετ Τσαν ήταν ο συντονιστής και ο χορογράφος των σκηνών μάχης , καθώς και ο διευθυντής της δεύτερης ομάδας παραγωγής για τον κύκλο , έχοντας « πλήρη συμμετοχή σε όλα τα επεισόδια » .
Ο Μπακ ήθελε οι μάχες στη σειρά να είναι κυρίως γουίν τσουν αλλά με τη διατήρηση των ζωικών στυλ ( πέντε ζώα ) του κουνγκ φου , και ο Τσαν εργάστηκε μαζί με τον Μπακ και άλλους εκτελεστικούς παραγωγούς της Marvel κατά τη διάρκεια της ανάπτυξης των μαχών .
Ως ο διευθυντής της δεύτερης ομάδας παραγωγής , το πόσο θα συνέβαλε δημιουργικά ο Τσαν εξαρτιόταν από τον σκηνοθέτη του κάθε επεισοδίου με τον οποίο συνεργαζόταν .
Ο Τσαν επηρεάστηκε από τις δουλειές των αδελφών Σο , Τζάκι Τσαν , Στίβεν Τσόου , Μπρους Λι και Γιούεν Γου-πινγκ , αλλά απέφυγε οι σκηνές να είναι « αιωρούμενες ή σαν-σε-σύρμα » έπειτα από αίτημα της Marvel· η δουλειά με σύρμα και τα CGI γραφικά χρησιμοποιήθηκαν ελάχιστα για τις σκηνές μάχης .
Ο Τσαν δούλεψε στενά με τον Τζόουνς κατά τα πρώτα στάδια της προετοιμασίας του κύκλου , αλλά κατά τη διάρκεια των γυρισμάτων περνούσε τον περισσότερο από τον χρόνο του είτε χορογραφώντας τις σκηνές είτε δουλεύοντας στο σετ .
Ο Τσαν σημείωσε πως ο Τζόουνς είχε ένα πολύ πιεσμένο πρόγραμμα και ήταν δύσκολο να βρει χρόνο για να τον εκπαιδεύσει στις πολεμικές τέχνες , κάτι για το οποίο ο Τσαν πίστευε πως ήταν « τρόπος ζωής » και « όχι κάτι που μπορείς να μάθεις έτσι απλά ή να εκπαιδεύεσαι μία στο τόσο .
Είναι κάτι το οποίο πρέπει να είσαι δοσμένος » .
Σημείωσε επίσης πως η Χένγουικ εκπαιδευόταν για έξι ώρες κάθε μέρα ακόμα κι αν δεν ήταν προγραμματισμένο να εκπαιδευτεί εκείνη τη μέρα ή ήταν στα γυρίσματα .
Ο Τζόουνς εξήγησε πως είχε τρεις εβδομάδες πριν τα γυρίσματα του πρώτου κύκλου για να εκπαιδευτεί , διάστημα κατά το οποίο περνούσε δυόμιση ώρες την ημέρα να εκπαιδεύεται στις πολεμικές τέχνες πριν κάνει ασκήσεις με βάρη τα απογεύματα . Όταν ξεκίνησαν τα γυρίσματα , ο Τζόουνς είχε μιάμιση μέρα κατά τη διάρκεια των Σαββατοκυρίακων όπου μπορούσε να συνεχίσει την εκπαίδευσή του , διαφορετικά θα έπρεπε να μάθει τη χορογραφία της μάχης 15 λεπτά πριν το γύρισμα της σκηνής .
Περιέγραψε τη διαδικασία ως « ένα βάπτισμα πυρός και απλά μάθαινα στη δουλειά » .
Οι εκτελεστικοί παραγωγοί ήθελαν η μουσική επένδυση της σειράς να δίνει την αίσθηση του μοντέρνου και ο συνθέτης Τρέβορ Μόρις συμφώνησε να μην χρησιμοποιήσει ορχήστρα .
Δοκίμασε κάποια μουσικά όργανα τα οποία θα εκπροσωπούσαν την Ασιατική επιρροή στη σειρά , αλλά θεωρήθηκαν « πολύ παραδοσιακά » από τους παραγωγούς .
Τελικά , χρησιμοποιήθηκαν μόνο μερικά « επηρεασμένα σε μεγάλο βαθμό » Ιαπωνικά φλάουτα .
Ο Μόρις πρόσεξε επίσης να αποφύγει τον παραδοσιακό τρόπο χρήσης ενός θέματος για διαφορετικούς χαρακτήρες .
Συνέθεσε ένα θέμα για τον Ραντ , το οποίο ακούγεται στους τίτλους αρχής της σειράς , καθώς κι ένα θέμα για το Χέρι , αλλά γενικά επικεντρώθηκε σε περιβαλλοντική μουσική .
Επιπρόσθετη μουσική που ακούγεται στον πρώτο κύκλο της σειράς περιλαμβάνει τα τραγούδια « So Fresh , So Clean » από Outkast , « Krystal Karrington » από Camp Lo , « Heat of the Moment » από Killah Priest , « Black Mags » από The Cool Kids , « Hang N ' Bang » από Vince Staples , « Blockbuster Night , Pt . 1 » από Run the Jewels , καθώς και μουσική από το συγκρότημα A Tribe Called Quest . Ένα soundtrack άλμπουμ με τη μουσική σύνθεση του Μόρις κυκλοφόρησε ψηφιακά από τη Marvel στις 17 Μαρτίου 2017 , την ίδια μέρα που κυκλοφόρησαν και τα επεισόδια του κύκλου στο Netflix .
Σε αυτό περιλαμβάνεται επίσης και το μόνο σινγκλ του άλμπουμ , « Come Down » , από τον Άντερσον Πακ . Όλη η μουσική των κομματιών ανήκει στον Τρέβορ Μόρις , εκτός αν σημειώνεται διαφορετικά : Δουλεύοντας γύρω από τις άλλες σειρές της Marvel στο Netflix , ο Μπακ περιέγραψε « ένα δίκαιο ποσοστό ελευθερίας » , αλλά « επειδή οδηγούμαστε στη σειρά The Defenders , πρέπει να αφήσουμε τη σειρά και τους χαρακτήρες της σε ένα πολύ συγκεκριμένο σημείο , επειδή κατά κάποιο τρόπο φυτεύουμε σπόρους και ιστορίες που θα καρποφορήσουν στους Defenders .
Εκεί θα πρέπει να υπάρχει αρκετή συνεργασία ανάμεσα σε όλους τους υπεύθυνους της εκάστοτε σειράς .
Αλλά εκτός από αυτό , η δουλειά μας είναι ευδιάκριτα ξεχωριστή » .
Ο κύκλος κάνει αναφορές στα γεγονότα της ταινίας Οι Εκδικητές , την Stark Enterprises , τους Hulk , Jessica Jones , Daredevil , Luke Cage και τις φυλακές Σίγκεϊτ , ενώ αναφέρεται επίσης στη συμμορία μοτοσυκλετιστών Dogs of Hell , τον αρχισυντάκτη της New York Bulletin , Μίτσελ Έλισον , και τη δημοσιογράφο Κάρεν Πέιτζ , τη Roxxon Oil και τη Midland Circle .
Επιπρόσθετα , γίνεται αναφορά σε γεγονότα του δεύτερου κύκλου του Daredevil , όπως η επίθεση του Χεριού στο νοσοκομείο Metro General , ενώ φαίνεται και η εγκατάσταση αποστράγγισης αίματος του Χεριού .
Τον Οκτώβριο το 2016 , ο Μπακ και το βασικό καστ της σειράς προώθησαν τον κύκλο στην Comic-Con της Νέας Υόρκης , προβάλλοντας αποκλειστικό υλικό και μια πρώτη ματιά στο πρώτο τρέιλερ της σειράς .
Στις αρχές Φεβρουαρίου 2017 , κυκλοφόρησε το επίσημο τρέιλερ του κύκλου .
Ο Ντέιβιντ Μπέντακορτ , γράφοντας στην εφημερίδα The Washington Post , συνέκρινε την ιστορία που παρουσιάστηκε στο τρέιλερ με αυτήν της ταινίας Batman Begins ( 2005 ) και αμφισβήτησε το γεγονός πως η στολή του Iron Fist από τα κόμικ , δε φάνηκε πουθενά .
Ο Έρικ Φρανσίσκο από τη σελίδα Inverse σημείωσε πως το τρέιλερ επικρίθηκε ευρέως στο Twitter για την απεικόνιση του Ραντ ως ένας « ανυπόφορος κολεγιακός χίπις » .
Στις 15 Μαρτίου 2017 , ο κύκλος έκανε την πρεμιέρα του στο Tribeca Performing Arts Center στην πόλη της Νέας Υόρκης .
Ολόκληρος ο πρώτος κύκλος επεισοδίων του Iron Fist κυκλοφόρησε παγκοσμίως στις 17 Μαρτίου 2017 στην υπηρεσία streaming του Netflix , σε υψηλή ευκρίνεια ανάλυσης 4K ( Ultra HD 4K ) και σε υψηλής δυναμικής εμβέλειας βίντεο ( HDR ) .
Ο πρώτος κύκλος της σειράς κυκλοφόρησε στο Ηνωμένο Βασίλειο σε μορφή DVD και Blu-ray στις 4 Ιουνίου και την 1η Ιανουαρίου 2018 αντίστοιχα , ενώ στην Αυστραλία κυκλοφόρησε και στις δύο μορφές στις 30 Μαΐου 2018 .
Το Netflix δεν αποκαλύπτει τα νούμερα τηλεθέασης των συνδρομητών του για καμία από τις δικές του σειρές , αλλά η εταιρία ανάλυσης Parrot Analytics μέσα από στοιχεία συμπέρανε πως ο κύκλος προσέλκυσε περισσότερες από 63 εκατομμύρια « εκφράσεις ζήτησης » στην κορυφή του , πίσω μόνο από τη σειρά Luke Cage , όσον αφορούσε σειρές της Marvel στο Netflix , η οποία είχε 69 εκατομμύρια .
Η Parrot υπολόγισε αυτές τις εκφράσεις « αξιολογώντας τα steaming βίντεο , το μοίρασμα μέσω P2P , τις συζητήσεις στα κοινωνικά δίκτυα και άλλα » .
Η 7Park Data , η οποία μετράει τον αριθμό των ροών σε υπηρεσίες βίντεο , συμπέρανε πως η πρεμιέρα του Iron Fist στο Netlix στις 17 Μαρτίου 2017 , ήταν αυτή που ο κόσμος παρακολούθησε τρία ή περισσότερα επεισόδια μαζί περισσότερο από κάθε άλλη για το 2017 , με ποσοστό 54.7 % .
Η 7Park Data συμπέρανε επίσης πως ο Iron Fist υπολογίστηκε να προβλήθηκε τη μέρα της πρεμιέρας σε ποσοστό 14.6 % συνδρομητών του Netflix , το υψηλότερο ποσοστό οποιασδήποτε άλλης πρεμιέρας σειρών που είχε υπολογίσει η εταιρία , συμπεριλαμβανομένων και των πρεμιέρων άλλων σειρών της Marvel στο Netflix .
Αργότερα , η Parrot αποκάλυψε πως η ζήτηση για τη σειρά Iron Fist μία εβδομάδα μετά την κυκλοφορία της είχε μειωθεί στο μισό .
Αυτή ήταν η μεγαλύτερη πτώση που είχε μία σειρά της Marvel στο Netflix , υποδηλώνοντας « πως ο κόσμος είχε αρχίσει να βλέπει μαζεμένα τα πρώτα επεισόδια τις πρώτες μέρες μετά την κυκλοφορία , αλλά δεν επέστρεψε για να ολοκληρώσει τον κύκλο το επόμενο Σαββατοκύριακο » .
Η εταιρία ανάλυσης μάρκετινγκ Jumpshot , συμπέρανε πως ο κύκλος ήταν ο τρίτος σε τηλεθέαση κύκλος στο Netflix τις πρώτες 30 μέρες της κυκλοφορίας του συγκεντρώνοντας ποσοστό 28 % των τηλεθεατών που είχε λάβει ο δεύτερος κύκλος της σειράς Daredevil , για τον οποίο η εταιρία πίστευε πως ήταν ο κύκλος με τη μεγαλύτερη τηλεθέαση .
Η Jumpshot , η οποία « αναλύει τα κτυπήματα στα δεδομένα ροής από έναν διαδικτυακό κατάλογο μεγαλύτερο των 100 εκατομμυρίων καταναλωτών » , μελέτησε τη συμπεριφορά και δραστηριότητα των τηλεθεατών της αμερικανικής αγοράς , καταλήγοντας στον σχετικό αριθμό των Αμερικανών τηλεθεατών του Netflix που παρακολούθησαν τουλάχιστον ένα επεισόδιο του κύκλου .
Η σελίδα συλλογής κριτικών Rotten Tomatoes δίνει στον κύκλο ποσοστό αποδοχής 20 % βασισμένο σε 84 κριτικές .
Στο τμήμα ομοφωνίας διαβάζουμε : « Παρά τις κάποιες υποσχόμενες στιγμές , ο Iron Fist βαραίνει από την απουσία της ταχύτητας και της πρωτοτυπίας » .
Η σελίδα συλλογής κριτικών Metacritic βαθμολόγησε τον κύκλο με 37 % βασισμένο σε 27 κριτικές , με την ένδειξη « γενικά μη ευνοϊκές κριτικές » .
Γράφοντας κριτική για τα πρώτα έξι επεισόδια του κύκλου , ο Ντάνιελ Φίνμπεργκ από το περιοδικό The Hollywood Reporter βρήκε τον Iron Fist να είναι « το πρώτο μεγάλο λάθος βήμα » για τη Marvel και το Netflix και να μην έχει « την αυθεντικότητα του επιπέδου-του-δρόμου » που είχαν οι προηγούμενες σειρές .