Τον Ιούνιο του 2020 η Γερμανική Αστυνομία ανακοίνωσε ότι θεωρεί υπεύθυνο για την εξαφάνιση της Μάνταλιν τον 43χρονο Γερμανό υπήκοο Κρίστιαν Μπρούκνερ , ο οποίος έχει βεβαρημένο ποινικό μητρώο και έχει καταδικασθεί για υποθέσεις σεξουαλικής κακοποίησης ανηλίκων .
Η εξαφάνιση προσέλκυσε σημαντικό διεθνές ενδιαφέρον , με την δημοσιογραφική κάλυψη στο Ηνωμένο Βασίλειο να θυμίζει το θάνατο της Νταϊάνα το 1997 .
Οι ΜακΚαν δέχτηκαν υπερβολικό έλεγχο και αβάσιμους ισχυρισμούς περί εμπλοκής στο θάνατο της κόρης τους , ιδιαίτερα στον κίτρινο τύπο και το Twitter .
Tο 2008 έλαβαν αποζημιώσεις και επίσημη απολογία στην πρώτη σελίδα της εφημερίδας Express Newspapers , και το 2011 κατέθεσαν σε μια δημόσια δικαστική εξέταση σχετικά με παραπτώματα του Βρετανικού τύπου , υποστηρίζοντας την επιχειρηματολογία για αυστηρότερο έλεγχο του Τύπου .
Η Μάνταλιν γεννήθηκε στο Λέστερ και ζούσε με την οικογένειά της στο Ρόθλεϊ .
Μετά από αίτημα των γονιών της , τέθηκε υπό την κηδεμονία δικαστηρίου στην Αγγλία λίγο μετά την εξαφάνισή της , το οποίο έδωσε στο δικαστήριο την εξουσία να ενεργεί για λογαριασμό της .
Η Αστυνομία περιγράφει την Μάνταλιν ως εξής : με ξανθιά μαλλιά , μπλε-πράσινα μάτια , μία μικρή καφέ κηλίδα στην αριστερή γάμπα , και μια χαρακτηριστική σκούρα λωρίδα στην ίριδα του δεξιού της ματιού .
Το 2009 οι ΜακΚαν κυκλοφόρησαν εικόνες για το πώς μπορεί να μοιάζει σε ηλικία έξι ετών και το 2012 η Σκότλαντ Γιαρντ , σε ηλικία εννέα ετών .
Η `` Θέαση της Τάνερ '' , η αναφορά δηλαδή της Τζέιν Τάνερ , οικογενειακής φίλης , ότι είδε έναν άνδρα να μεταφέρει ένα παιδί μακριά από το θέρετρο 45 λεπτά πριν η Μάνταλιν εξαφανιστεί , έγινε μία από τις πιο πολυσυζητημένες πτυχές της υπόθεσης .
Οι ΜακΚαν έφτασαν το Σάββατο 28 Απριλίου 2007 για μια επταήμερη ανοιξιάτικη εξόρμηση στο Πράια ντα Λουζ , ένα χωριό με πληθυσμό 1.000 κατοίκων , που είναι γνωστό ως `` μικρή Βρετανία '' , λόγω της συγκέντρωσης Βρετανών ιδιοκτητών και παραθεριστών .
Είχαν κλείσει τις διακοπές τους μέσω της εταιρίας Mark Warner Ltd και τοποθετήθηκαν στο διαμέρισμα 5A 'Rua Dr Agostinho da Silva ' , ένα διαμέρισμα που ανήκε σε έναν συνταξιούχο δάσκαλο από το Λίβερπουλ και ήταν ένα από τα πολλά ιδιόκτητα ακίνητα που ενοικιάζονταν από την εταιρεία .
Το 5A είναι ένα ισόγειο διαμέρισμα δύο υπνοδωματίων , στο πέμπτο τετράγωνο ενός συγκροτήματος διαμερισμάτων , γνωστό ως Waterside Village , το οποίο βρίσκεται στην περίμετρο του θερέτρου Mark Warner 's Ocean Club .
Οι οικογενειακοί φίλοι των ΜακΚαν , Μάθιου και Ρέιτσελ Όλντφιλντ , βρίσκονταν στο διπλανό 5Β , οι Τζέιν Τάνερ και Ράσελ Ο'Μπράιεν στο 5D , και οι Πέιν και Νταϊάν Ουέμπστερ στον πρώτο όροφο .
Το συγκρότημα δεν ήταν περιφραγμένο και το 5A ήταν προσβάσιμο από δύο πλευρές .
Συρόμενες μπαλκονόπορτες στο σαλόνι στο πίσω μέρος έβλεπαν προς την πισίνα του θερέτρου , τα γήπεδα τένις και το εστιατόριο - μπαρ .
Οι μπαλκονόπορτες μπορούσαν να προσεγγιστούν μέσω ενός δημόσιου δρόμου , όπου μια μικρή πύλη και μερικά σκαλοπάτια οδηγούσαν στο μπαλκόνι και το σαλόνι του 5Α .
Η μπροστινή , κυρίως πόρτα του διαμερίσματος ήταν στην αντίθετη πλευρά .
Τα παιδιά των ΜακΚαν κοιμόντουσαν σε ένα υπνοδωμάτιο δίπλα στην μπροστινή πόρτα , την οποία οι ΜακΚαν κρατούσαν κλειδωμένη .
Το υπνοδωμάτιο είχε ένα παράθυρο με ύψος ως τη μέση , με κουρτίνες και ένα μεταλλικό εξωτερικό παραθυρόφυλλο , ελεγχόμενο από ένα σκοινί εσωτερικά .
Οι ΜακΚαν κρατούσαν τις κουρτίνες και το παραθυρόφυλλο κλειστά καθ'όλη την διάρκεια των διακοπών τους .
Το παράθυρο έβλεπε προς ένα στενό διάδρομο και ένα χώρο στάθμευσης .
Η Μάνταλιν κοιμόταν σε ένα μονό κρεβάτι , δίπλα από την πόρτα του υπνοδωματίου , στην απέναντι πλευρά του δωματίου από το παράθυρο , ενώ τα δίδυμα κοιμόντουσαν σε καροτσάκια στη μέση του δωματίου .
Υπήρχε και ένα άλλο , άδειο , μονό κρεβάτι κάτω από το παράθυρο .
Η Πέμπτη 3 Μαΐου ήταν η προτελευταία ημέρα των διακοπών της οικογένειας .
Κατά την διάρκεια του πρωινού η Μάνταλιν ρώτησε : `` Γιατί δεν ήρθατε όταν [ ο αδελφός της ] και εγώ βάλαμε τα κλάματα χθες το βράδυ ; '' Μετά την εξαφάνιση , οι γονείς της αναρωτήθηκαν αν αυτό σήμαινε ότι κάποιος είχε μπει στο υπνοδωμάτιο των παιδιών .
Η μητέρα της , επίσης , παρατήρησε έναν μεγάλο καφέ λεκέ στην πιτζάμα της Μάνταλιν .
Τα παιδιά πέρασαν όλο το πρωί στο παιδικό κλαμπ του θερέτρου και έπειτα η οικογένεια γευμάτισε στο διαμέρισμά της πριν κατευθυνθούν στην πισίνα .
Τα παιδιά επέστρεψαν στο κλαμπ και στις 18:00 η μητέρα τους τα πήρε πίσω στο 5A , ενώ ο πατέρας τους πήγε για μάθημα τένις .
Οι ΜακΚαν έβαλαν τα παιδιά τους για ύπνο γύρω στις 19:00 .
Η Μάνταλιν αποκοιμήθηκε με μια κοντομάνικη , ροζ-άσπρη πιτζάμα , μαζί με την κουβερτούλα της και ένα μαλακό παιχνίδι .
Στις 20:30 οι γονείς έφυγαν από το 5A για να δειπνήσουν με τους φίλους τους στο εστιατόριο του Ocean Club που βρισκόταν στην άλλη πλευρά της πισίνας .
Το 5A απέχει περίπου 55 μέτρα από το εστιατόριο σε ευθεία γραμμή , αλλά η πρόσβαση στο εστιατόριο απαιτούσε περπάτημα σε ένα δημόσιο δρόμο για να φθάσουν στις πόρτες του Ocean Club και στη συνέχεια περπάτημα μέσα από το θέρετρο στην άλλη πλευρά της πισίνας , μια απόσταση περίπου 82 μέτρων .
Η κορυφή του διαμερίσματος ήταν ορατή από το εστιατόριο , αλλά όχι και οι πόρτες .
Οι μπαλκονόπορτες μπορούσαν να κλειδωθούν μόνο από το εσωτερικό , έτσι οι ΜακΚαν τις άφησαν κλειστές αλλά ξεκλείδωτες με τις κουρτίνες τραβηγμένες , ώστε να μπορέσουν να μπουν με αυτό τον τρόπο κατά τους ελέγχους των παιδιών .
Το προσωπικό του θερέτρου είχε αφήσει ένα σημείωμα σε ένα βιβλίο στον χώρο υποδοχής της πισίνας ζητώντας το ίδιο τραπέζι , το οποίο έβλεπε τα διαμερίσματα , να κρατηθεί για τις 20:30 κάθε βράδυ για τους ΜακΚαν και τους φίλους τους για τα τελευταία 4 βράδια των διακοπών τους .
Το μήνυμα έγραφε ότι τα παιδιά της ομάδας κοιμόντουσαν στα διαμερίσματα τους .
Η μητέρα της Μάνταλιν πιστεύει ότι ο απαγωγέας μπορεί να είχε δει το σημείωμα .
Οι ΜακΚαν και οι φίλοι τους έφευγαν από το εστιατόριο περίπου κάθε μισή ώρα για να ελέγξουν τα παιδιά τους .
Ο πατέρας της Μάνταλιν πραγματοποίησε τον πρώτο έλεγχο στο 5A γύρω στις 21:05 .
Τα παιδιά κοιμόντουσαν και όλα ήταν καλά , εκτός από το ότι ο ίδιος θυμήθηκε ότι είχε αφήσει την πόρτα του δωματίου των παιδιών μισάνοιχτη , και τώρα στεκόταν σχεδόν ορθάνοιχτη .
Τη τράβηξε να κλείσει σχεδόν και πάλι , πριν από την επιστροφή του στο εστιατόριο .
Η παρατήρηση από την Τζέιν Τάνερ , φίλης της οικογένειας , ενός ανθρώπου που μετέφερε ένα παιδί εκείνο το βράδυ αποτέλεσε σημαντικό μέρος της αρχικής έρευνας .
Είχε φύγει από το εστιατόριο λίγο μετά τις 21:00 για να ελέγξει την δικιά της κόρη , περνώντας δίπλα από τον πατέρα της Μάνταλιν στο δρόμο για το εστιατόριο , ο οποίος επέστρεφε από το δικό του έλεγχο στις 21:05 .
Η Τάνερ είχε επίσης σταματήσει να συνομιλήσει με έναν άλλο Βρετανό τουρίστα , αλλά ούτε αυτός ούτε και ο πατέρας της Μάνταλιν θυμόταν να την έχουν δει .
Αυτό προβλημάτισε τη πορτογαλική αστυνομία , με δεδομένο τη στενότητα του διαδρόμου , και τους οδήγησε να κατηγορήσουν την Τάνερ ότι έχει εφεύρει την μαρτυρία της .
Η Τάνερ είπε στην αστυνομία ότι γύρω στις 21:15 παρατήρησε έναν άντρα να μεταφέρει ένα μικρό παιδί , περπατώντας ακριβώς μπροστά της .
Δεν ήταν μακριά από το υπνοδωμάτιο της Μάνταλιν και κατευθυνόταν προς τα ανατολικά , μακριά από το μπροστινό μέρος του διαμερίσματος 5Α .
Κατά τις πρώτες ημέρες της έρευνας , η κατεύθυνση προς την οποία περπατούσε ο άντρας πιστευόταν ότι είναι σημαντική , επειδή κινούνταν προς το σπίτι του Ρόμπερτ Μουράτ , ενός 33χρονου Βρετανού-Πορτογάλου που ζούσε κοντά στο διαμέρισμα 5Α , και που έγινε ο πρώτος ύποπτος της υπόθεσης .
Το παιδί στα χέρια του άντρα φορούσε ανοιχτόχρωμες ροζ πιτζάμες παρόμοιες με της Μάνταλιν .
Η Τάνερ περιέγραψε τον άνδρα ως λευκό , μελαχρινό , με ύψος 1.70 μ. , με Μεσογειακή όψη , 35-40 ετών , φορώντας χρυσό ή μπεζ παντελόνι και ένα μαύρο σακάκι , και είπε ότι δεν φαινόταν σαν τουρίστας .
Η Τάνερ μετέφερε την περιγραφή στην πορτογαλική αστυνομία , αλλά δεν πέρασε στα μέσα ενημέρωσης μέχρι τις 25 Μαΐου .
Το Ταμείο Για Την Μάνταλιν προσέλαβε μια καλλιτέχνη εγκληματολογίας για να δημιουργήσει μια εικόνα του άνδρα , η οποία κυκλοφόρησε τον Οκτώβριο του 2007 .
Η παρατήρηση κατέστη σημαντική επειδή προσέφερε στους ερευνητές ένα χρονικό πλαίσιο για την απαγωγή , αλλά απορρίφθηκε από την Σκότλαντ Γιαρντ .
Τον Οκτώβριο του 2013 είπαν ότι ένας Βρετανός τουρίστας είχε αναγνωριστεί ως ο άνθρωπος που είχε δει η Τάνερ .
Επέστρεφε στο διαμέρισμά του αφότου πήρε την κόρη του από το θέρετρο .
Η Σκότλαντ Γιαρντ τράβηξε φωτογραφίες του άνδρα φορώντας τα ίδια ή παρόμοια ρούχα με αυτά που φορούσε εκείνη τη νύχτα , και να στέκεται σε μια πόζα παρόμοια με αυτή που ανέφερε η Τάνερ .
Οι πιτζάμες που φορούσε η κόρη του επίσης ταίριαζαν στην περιγραφή της Τάνερ .
Ο επικεφαλής ντετέκτιβ της επιχείρησης Grange , Άντι Ρέντγουντ , είπε ότι `` ήταν σχεδόν βέβαιο '' πως η θέαση της Τάνερ δεν είχε σχέση με την απαγωγή .
Η απόρριψη της θέασης της Τάνερ ως ζωτικής σημασίας για το χρονοδιάγραμμα , επέτρεψε στους ερευνητές να επικεντρωθούν σε μια άλλη θέαση ενός ανθρώπου που μετέφερε ένα παιδί εκείνο το βράδυ , όπως αναφέρθηκε από τον Μάρτιν και τη Μαίρη Σμιθ , παραθεριστές από την Ιρλανδία .
Η Σκοτλαντ Γιάρντ κατέληξε το 2013 ότι η παρατήρηση των Σμιθ προσέφερε τον κατά προσέγγιση χρόνο της απαγωγής της Μάνταλιν .
Οι Σμιθ είδαν τον άνδρα γύρω στις 22:00 , 457 μέτρα από το διαμέρισμα των ΜακΚαν , να περπατάει μακριά από το Ocean Club και προς την παραλία .
Κουβαλούσε ένα κορίτσι ηλικίας 3-4 ετών το οποίο είχε ξανθά μαλλιά και χλωμό δέρμα , φορούσε ανοιχτόχρωμες πιτζάμες , και είχε γυμνά πόδια .
Ο άντρας ήταν γύρω στα 30 , 1.75 –1.80 μ. , λεπτός προς κανονικός , με κοντά καστανά μαλλιά , φορώντας μπεζ παντελόνι .
Δεν έμοιαζε με τουρίστα , σύμφωνα με τους Σμιθ , ενώ έμοιαζε άβολος κουβαλώντας το παιδί .
Εικόνες με βάση την μαρτυρία των Σμιθ δημιουργήθηκαν για πρώτη φορά το 2008 από ιδιωτικούς ντετέκτιβ που προσέλαβε η οικογένεια ΜακΚαν , και δημοσιοποιήθηκαν το 2013 από την Σκότλαντ Γιαρντ στην τηλεοπτική σειρά Crimewatch .
Η μητέρα της Μάνταλιν είχε την πρόθεση να ελέγξει τα παιδιά στις 21:30 , αλλά ο Μάθιου Όλντφιλντ , μέλος της παρέας , προσφέρθηκε να το κάνει ο ίδιος όταν πήγε να ελέγξει τα δικά του παιδιά στο διπλανό διαμέρισμα του 5A .
Παρατήρησε ότι η πόρτα ήταν ορθάνοιχτη , αλλά αφού δεν άκουσε κανένα θόρυβο έφυγε από το 5A χωρίς να δει αρκετά μακριά μέσα στο δωμάτιο για να ελέγξει εάν η Μάνταλιν ήταν εκεί .
Δεν μπορούσε να θυμηθεί αν το παράθυρο του υπνοδωματίου και το εξωτερικό παραθυρόφυλλο ήταν ανοιχτά τότε .
Στα αρχικά στάδια της έρευνας , η πορτογαλική αστυνομία κατηγόρησε τον Όλντφιλντ για συμμετοχή στην εξαφάνιση , επειδή είχε προσφερθεί εθελοντικά να κάνει τον έλεγχο , κατηγορώντας τον ότι έδωσε την Μάνταλιν σε κάποιον , μέσα από το παράθυρο της κρεβατοκάμαρας .
Η Κέιτ έκανε το δικό της έλεγχο στο 5Α γύρω στις 22:00 .
Η Σκότλαντ Γιάρντ δήλωσε το 2013 ότι η Μάνταλιν απήχθη μάλλον μόλις στιγμές πριν από αυτό .
Η Κέιτ θυμήθηκε ότι μπήκε στο διαμέρισμα από τις ξεκλείδωτες μπαλκονόπορτες στο πίσω μέρος , και παρατήρησε ότι η πόρτα του υπνοδωματίου των παιδιών ήταν ορθάνοιχτη . Όταν προσπάθησε να κλείσει την πόρτα , αυτή έκλεισε με πάταγο , σαν να φυσούσε , και τότε είδε ότι το παράθυρο του υπνοδωματίου και το παραθυρόφυλλο ήταν ανοιχτά .
Το παιχνιδάκι της Μάνταλιν και η ροζ κουβέρτα της ήταν ακόμα στο κρεβάτι , αλλά η Μάνταλιν ήταν εξαφανισμένη .
Μετά από μια σύντομη αναζήτηση στο διαμέρισμα , η Κέιτ έτρεξε πίσω προς το εστιατόριο φωνάζοντας `` Η Μάνταλιν εξαφανίστηκε ! Κάποιος την πήρε ! '' Γύρω στις 22:10 ο πατέρας της Μάνταλιν έστειλε τον Μάθιου Όλντφιλντ να ζητήσει από τη ρεσεψιόν να καλέσει την αστυνομία , και στις 22:30 το θέρετρο ενεργοποίησε το πρωτόκολλο του για αναζήτηση εξαφανισμένου παιδιού .
Εξήντα άτομα από το προσωπικό και επισκέπτες έψαχναν μέχρι τις 04:30 , υποθέτοντας αρχικά ότι η Μάνταλιν είχε απομακρυνθεί μόνη της . Ένας από αυτούς ανέφερε στα Μέσα ότι , από το ένα άκρο του θερέτρου ως το άλλο , μπορούσες να ακούσεις ανθρώπους να φωνάζουν το όνομά της .
Δώδεκα μέρες μετά την εξαφάνιση , ο Ρόμπερτ Μουράτ , ένας 34χρονος Βρετανός-Πορτογάλος σύμβουλος ακινήτων , έγινε ο πρώτος ύποπτος .
Ο Μουράτ ζούσε στο σπίτι της μητέρας του , 140 μέτρα από το διαμέρισμα 5Α , στην κατεύθυνση στην οποία είχε περπατήσει ο άνθρωπος που είδε η Τάνερ .
Κατέστη ύποπτος , αφότου ένας δημοσιογράφος της Sunday Mirror είπε στην αστυνομία ότι έκανε πολλές ερωτήσεις σχετικά με την υπόθεση .
Η πορτογαλική αστυνομία τον είχε προσωρινά προσλάβει ως επίσημο διερμηνέα .
Είπε ότι ήθελε να βοηθήσει , επειδή είχε μια κόρη στην Αγγλία περίπου στην ηλικία της Μάνταλιν .
Τρία μέλη της παρέας , η Φιόνα Πέιν , ο Ράσελ O'Μπράιεν και η Ρέιτσελ Όλντφιλντ , δήλωσαν ότι είχαν δει τον Μουράτ έξω από το διαμέρισμα 5A λίγο μετά την εξαφάνιση , όπως επίσης είπε και μια νταντά που εργαζόταν στο θέρετρο και δύο Βρετανοί τουρίστες .
Αυτό δεν θα αποτελούσε έκπληξη λαμβάνοντας υπόψη το πόσο κοντά στο 5Α ζούσε ο Μουράτ , αλλά ο ίδιος και η μητέρα του είπαν ότι βρίσκονταν στο σπίτι όλο το βράδυ .
Ο κύκλος των ΜακΚαν υποπτευόταν σαφώς τον Μουράτ : ένας υποστηρικτής των ΜακΚαν προσέφερε στον Ρίτσαρντ Μπίλτον , ρεπόρτερ του BBC , `` αποκλειστική πρόσβαση σε τυχόν νέες εξελίξεις στην υπόθεση '' αν ο Μπίλτον τον ενημέρωνε για το τι κυκλοφορούσε στα δημοσιογραφικά γραφεία για τον Μουράτ .
Από τις 15 Μαΐου , το σπίτι του Μουράτ ερευνήθηκε , αντλήθηκε το νερό της πισίνας , τα αυτοκίνητα , οι υπολογιστές , τα κινητά τηλέφωνα και οι βιντεοκασέτες του εξετάστηκαν , ελέγχθηκε ο κήπος του χρησιμοποιώντας ραντάρ εδάφους και ειδικά εκπαιδευμένα σκυλιά , και δύο από τους γνωστούς του ανακρίθηκαν .