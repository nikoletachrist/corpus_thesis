Η οικογένεια της μητέρας της ήταν ανώτερη από εκείνη του πατέρα της επιτρέποντας της να αποφασίζει εκείνη για την ανατροφή των παιδιών , είναι πιθανό ακόμα και τα ονόματα τους να τα επέλεξε εκείνη , γεγονός σπάνιο για εκείνη την εποχή .
Η Ματθίλδη μεγαλώνει στο κάστρο της Κανόσα μαθαίνοντας Γαλλικά και Γερμανικά .
Σε ηλικία 6 ετών θα ζήσει το πρώτο τραγικό γεγονός της ζωής της .
Στις 6 Μαΐου του 1052 ο πατέρας της θα τραυματιστεί θανάσιμα σε μία ενέδρα κατά την διάρκεια μίας εξόρμησης κυνηγιού και θα πεθάνει το επόμενο βράδυ .
Μόλις η Ματθίλδη θα αποκτήσει αρκετές δυνάμεις θα εκπαιδευτεί στην τέχνη των όπλων και του πολέμου , στα δεκαέξι της θα ηγηθεί , για πρώτη φορά , σε μάχη την οποία και θα κερδίσει .
Η μητέρα της , αδυνατώντας να κυβερνήσει μόνη της έχοντας τρία μικρά παιδιά , θα αναζητήσει υποστήριξη από τον Πάπα Λέων Θ ' και τον Αυτοκράτορα Ερρίκο Γ ' .
Το 1053 , σχεδόν ταυτόχρονα , θα πεθάνουν τα δύο μεγαλύτερα αδέρφια της Ματθίλδης κάτω από ύποπτες συνθήκες .
Με τον θάνατο του Πάπα Λέων Θ ' , το 1054 , που ήταν και ο μεγαλύτερος προστάτης της Βεατρίκη , ο Αυτοκράτορας μεταφέρει μητέρα και κόρη στην Γερμανία και κατάσχει όλες τους τις ιδιοκτησίες .
Με τον θάνατο του Αυτοκράτορα , στις 5 Οκτωβρίου του 1056 , οι δύο γυναίκες θα μπορέσουν να επιστρέψουν στην Ιταλία και να ξαναπάρουν τα εδάφη τους .
Με την επιστροφή τους στην Ιταλία κατάφεραν να μπουν υπό την προστασία του Γοδεφρείδου Γ΄ του γενειοφόρου που ήταν ξάδερφος του Πάπα Λέοντα Θ ' .
Ο Γοδεφρείδος θα παντρευτεί την Βεατρίκη και η Ματθίλδη θα αρραβωνιαστεί τον γιό του Γοδεφρείδο τον καμπούρη .
Σε εκείνη την περίσταση ο Γοδεφρείδος Γ΄ αναλαμβάνει το Paparum Ducatus , δηλαδή την υποχρέωση και τιμή της προστασίας των Παπών που ήχε η οικογένεια Κανόσα , γεγονός που επιβεβαίωνε ότι ο οίκος ήταν ο σημαντικότερος όλης της Ευρώπης εκείνη την εποχή .
Ο γάμος της Βεατρίκης δεν άρεσε , όμως , στον νέο Αυτοκράτορα Ερρίκο Δ΄ , γιατί ο Γοδεφρείδος είχε προσπαθήσει να στεφθεί Αυτοκράτορας μετά τον θάνατο του Ερρίκου Γ ' .
Ο Αυτοκράτορας προσπάθησε με κάθε τρόπο να βάλει εμπόδια στον γάμο οδηγώντας τελικά σε φυγή τον Γοδεφρείδο που επέστρεψε στην Λοθαριγγία .
Από εκείνα τα γεγονότα και για μία δεκαετία η Ματθίλδη δεν αναφέρεται σχεδόν καθόλου στα έγγραφα που έχουν φτάσει μέχρι τις μέρες μας , πιθανόν γιατί βρισκότανε στην Λοθαριγγία μαζί με τον πατριό της .
Η μητέρα της είχε επιστρέψει στην Ιταλία για να διαχειριστεί τα εδάφη τους και συμμετείχε σε σημαντικά γεγονότα .
Το 1057 θα πεθάνει ο Πάπας Βίκτωρ Β΄ ενώ ήταν φιλοξενούμενος των Κανόσα .
Θα τον διαδεχτεί ο Πάπας Στέφανος Θ΄ , που ήταν συγγενής του Γοδεφρείδο , ο οποίος την ίδια χρονιά θα καθιερώσει το Κονκλάβιο των Καρδιναλίων για την εκλογή του Πάπα , που ισχύει μέχρι σήμερα , για να απομακρύνει την εκκλησία από τον έλεγχο του Αυτοκράτορα .
Το 1061 θα πεθάνει ο Αντιπάπας Βενέδικτος Ι΄ ενώ βρισκότανε στην αυλή των Κανόσα .
Θα τον διαδεχτούν δύο Πάπες , ένας είναι ο υποψήφιος των Κανόσα και θα εκλεγεί από το Κονκλάβιο με το όνομα Πάπας Αλέξανδρος Β΄ , ενώ ο δεύτερος θα χριστεί από τον Αυτοκράτορα , με το όνομα Πάπας Ονώριος Β ' , σε μία προσπάθεια να επανακτήσει τον έλεγχο της εκκλησίας .
Για κάποιο διάστημα θα βασιλέψουν οι δύο Πάπες ταυτόχρονα , για να λυθεί το πρόβλημα θα καλέσουν ένα νέο Κονκλάβιο , μέσα στα εδάφη των Κανόσα , συγκεκριμένα στην Μάντοβα , στο οποίο ο Ονώριος Β΄ δεν θα παραβρεθεί φοβούμενος για την ζωή του .
Τελικά ο Αλέξανδρος Β΄ θα ανακηρυχθεί μοναδικός Πάπας .
Στις 24 Δεκεμβρίου του 1069 θα πεθάνει ο πατριός της Ματθίλδης στη Βερντέν .
Λίγο νωρίτερα η Ματθίλδη είχε παντρευτεί τον Γοδεφρείδο Δ΄ , ετεροθαλή αδελφό της , όπως είχε συμφωνηθεί στο προγαμιαίο συμβόλαιο της μητέρας της Βεατρίκης με τον πατριό της Γοδεφρείδο .
Μετά τον γάμο και την κηδεία η Βεατρίκη θα επιστρέψει κατευθείαν στην Ιταλία .
Αντιθέτως η Ματθίλδη θα παραμείνει στο Βερντέν περνώντας μία περίοδο οικογενειακής ζωής .
Σε αυτό το διάστημα θα μείνει έγκυος και στις αρχές του 1071 θα γεννήσει μία κόρη , ενώ θα βρίσκεται μαζί με τον σύζυγο της στο Βέλγιο , που θα ονομάσει Βεατρίκη προς τιμή της μητέρας της . Όμως στις 29 Ιανουαρίου του 1071 η κόρη της θα πεθάνει .
Το επόμενο διάστημα θα είναι πολύ δύσκολο για την Ματθίλδη .
Από την μια μεριά οι συνέπειες της δύσκολης γέννας που είχε και που εκείνη την εποχή συνήθως προκαλούσε τον θάνατο της μητέρας , από την άλλη η δυσκολία της να προσαρμοστεί στην αυλή της Λοθαριγγίας σε συνδυασμό με το εχθρικό περιβάλλον που υπήρχε εκεί γιατί οι ευγενείς την θεωρούσαν υπεύθυνη για την έλλειψη ενός αρσενικού διαδόχου του Δούκα , ο μόνος σκοπός και υποχρέωση για κάθε σύζυγο εκείνη την εποχή . Έτσι με την πρώτη ευκαιρία θα φύγει και θα επιστρέψει στην μητέρα της , μαζί με την οποία θα εμφανιστεί στις 19 Ιανουαρίου του 1072 στην Μάντοβα .
Το επόμενο διάστημα οι δύο γυναίκες θα εμφανίζονται μαζί μέχρι το 1073 οπότε και θα αρχίσουν να ενεργούν ξεχωριστά .
Αργότερα , την ίδια χρονιά , θα έρθει στην Ιταλία και ο Γοδεφρείδος Δ΄ , προσπαθώντας να σώσει τον γάμο του .
Το όνομα του εμφανίζεται σε κάποια έγγραφα , εκείνης της περιόδου , που μαζί με την Ματθίλδη εκπλήρωναν τα καθήκοντα του δικαστή για κάποιες διαμάχες κυρίως για περιουσιακά θέματα .
Εν τω μεταξύ στις 22 Απριλίου είχε εκλεγεί ο Πάπας Γρηγόριος Ζ΄ .
Ο Γοδεφρείδος τον είχε συγχαρεί και εκείνος απαντώντας του στις 6 Μαΐου του ζητούσε στρατιωτική βοήθεια .
Μια αντίστοιχη επιστολή έστειλε ο Πάπας και στην Ματθίλδη και την μητέρα της , στην οποία αναφερότανε και στο πρόβλημα του ορισμού των νέων Επισκόπων καθώς και για την συμφιλίωση με τον Αυτοκράτορα Ερρίκο Δ ' . για όλες αυτές τις υποθέσεις ζητούσε την βοήθεια των δύο γυναικών που ήταν υποστηρίκτριες της αντιμεταρρύθμισης όπως και ο Πάπας .
Εν τω μεταξύ εκκρεμούσε η πολύ σημαντική υπόθεση για την εποχή του γάμου της Ματθίλδης που δεν πήγαινε καλά .
Ο Γοδεφρείδος είχε ζητήσει την επέμβαση του Πάπα από το πρώτο κιόλας γράμμα που του είχε στείλει .
Ο Πάπας παρενέβη και μάλιστα με μία επιστολή στις 3 Ιανουαρίου του 1074 την καλούσε στην Ρώμη , πιθανότατα για να συζητήσει το θέμα απευθείας μαζί της .
Παρ ’ όλες αυτές τις προσπάθειες η Ματθίλδη παρέμενε αρνητική και σταθερή στις θέσεις της .
Στις επόμενες επιστολές ο Πάπας Γρηγόριος Ζ ' ζητάει την βοήθεια των δύο γυναικών να ενεργήσουν ως ειρηνοποιοί με τους επισκόπους , που βρίσκονταν στις κτήσεις τους , στην διαμάχη της μεταρρύθμισης . Όμως η πολιτική συμφιλίωσης του Πάπα με τους επισκόπους της Λομβαρδίας απογοήτευσε τις δύο γυναίκες οι οποίες κράτησαν αιχμαλώτους τον επίσκοπο της Πιατσέντσα και εκείνο του Στρασβούργου και τους ελευθέρωσαν μόνο μετά από παρέμβαση του Πάπα .
Στις 27 Φεβρουαρίου του 1076 θα δολοφονηθεί ο Γοδεφρείδος Δ΄ και κάποιοι θα κατηγορήσουν ως ηθικό αυτουργό , για τον φόνο , την Ματθίλδη .
Στις 18 Απριλίου του 1076 η Βεατρίκη θα πεθάνει στην Πίζα και θα ταφεί στον καθεδρικό ναό της πόλης . Έτσι η Ματθίλδη θα μείνει μόνη της να διοικεί τις κτήσεις της και τις δύσκολες πολιτικές υποθέσεις της εποχής .
Η Ματθίλδη έπαιζε σημαντικό ρόλο στην διαμάχη εκκλησίας – αυτοκρατορίας γιατί από την μία μεριά ήταν στενά συνδεδεμένη με τον Ερρίκο Δ ' , με τον οποίο ήταν συγγενής αλλά είχε και μια σχέση υποτέλειας λόγω της διοικητικής οργάνωσης της εποχής .
Από την άλλη ήταν πνευματικό παιδί του Πάπα Γρηγορίου Ζ΄ αλλά και συνδεδεμένη επειδή μοιραζόντουσαν τα ίδια ιδανικά , υπήρχαν μεταξύ τους συναισθήματα στοργής αλλά και γιατί είχαν ανάγκη την υποστήριξη ο ένας της άλλης .
Στις 24 Ιανουαρίου του 1076 η Γερμανική επισκοπή θα εναποθέσει τον Πάπα , όπως ήταν η θέληση του Αυτοκράτορα .
Σαν απάντηση σε αυτό ο Πάπας θα αφορίσει τον Ερρίκο Δ΄ , στις 22 Φεβρουαρίου . Όταν θα το μάθει ο Αυτοκράτορας θα καλέσει μια νέα σύνοδο της Γερμανικής επισκοπής , η οποία θα δηλώσει ότι ο αφορισμός δεν έχει ισχύ .
Ο Πάπας , σαν απάντηση , θα δηλώσει ότι το έκανε για να διαφυλάξει την συνοχή της εκκλησίας και ότι περιμένει την μετάνοια του Αυτοκράτορα και ότι θα συγχωρούσε όποιον επίσκοπο αποφάσιζε να έρθει με το μέρος του .
Στην Tribur έγινε μία συνάντηση μεταξύ των Γερμανών πριγκίπων και των απεσταλμένων του Πάπα , στην οποία αποφασίστηκε να πραγματοποιηθεί μία άλλη συνάντηση στις 2 Φεβρουαρίου του 1077 , στην Αουγκούστα , με επικεφαλής τον ίδιο τον Πάπα , στην οποία θα έπρεπε να έρθει ο Αυτοκράτορας για να κριθεί .
Ο Πάπας ετοιμαζόταν για το ταξίδι ενώ ο Ερρίκος Δ΄ είχε καταλάβει ότι έπρεπε να έρθει σε συμφωνία με τον Πάπα .
Σχεδόν όλοι ήταν κατά της αναχώρησης του Πάπα από την Ρώμη γιατί στην πόλη υπήρχαν πολλοί εχθροί του Πάπα και υποστηριχτές του Αυτοκράτορα και υπήρχε κίνδυνος ο τελευταίος να πάρει τον έλεγχο της πόλης κατά την απουσία του .
Οι μόνες υποστηρίχτριες του ταξιδιού ήταν η Ματθίλδη και η Αυτοκράτειρα Ανιέζε , μητέρα του Ερρίκου .
Στις 8 Ιανουαρίου του 1077 ο Πάπας βρισκόταν στην Μάντοβα όταν έμαθε ότι ο Ερρίκος είχε κατέβει στην Ιταλία για να τον συναντήσει .
Τότε ο Πάπας αποσύρθηκε στα κάστρο της Κανόσα ενώ η Ματθίλδη , μαζί με τον ηγούμενο Ούγκο του Κλυνύ , ξεκίνησε διαπραγματεύσεις για την συμφιλίωση .
Μέχρι εκείνη την στιγμή ο Αυτοκράτορας σκόπευε να χρησιμοποιήσει τον στρατό του για να πιέσει τον Πάπα να ανακαλέσει τον αφορισμό .
Στις 20 Ιανουαρίου θα φτάσει με τον στρατό κοντά στην Κανόσα και θα συναντηθεί με την Ματθίλδη και τον Ούγκο του Κλυνύ στο παρεκκλήσι του Αγίου Νικολάου του Μοντετζάνε .
Μετά από αυτή την συνάντηση πήρε την απόφαση να εμφανιστεί ως μετανοητής . Έτσι στις 25 Ιανουαρίου , αφήνοντας τον στρατό και τα αυτοκρατορικά εμβλήματα στο στρατόπεδο του Μπιανέλλο , θα πάει στην Κανόσα ντυμένος με κουρέλια και ξυπόλητος και θα παραμείνει για τρεις μέρες και τρεις νύχτες έξω από τις κλειστές πόρτες του κάστρου , μέσα στο χιόνι , εκείνος ήταν ο πιο βαρύς χειμώνας εκείνου του αιώνα .
Αυτό το γεγονός έμεινε στην ιστορία ως η ταπείνωση του Ερρίκου Δ΄ . όπως θα αποδείξουν τα γεγονότα που θα ακολουθήσουν ο Αυτοκράτορας έκανε εκείνη την επιλογή γιατί την θεώρησε ως την λιγότερο οδυνηρή για να φτάσει στον σκοπό του , να αποσυρθεί , δηλαδή , ο αφορισμός και να νομιμοποιηθεί και πάλι η θέση του .
Η συμφιλίωση , στην πραγματικότητα , δυσαρέστησε και τους δύο .
Ο Ερρίκος Δ ' θα συναντήσει τους πιστούς του , στο Ρέτζιο Εμίλια και θα αποφασίσουν να προτείνουν μία σύνοδο με όλους τους επισκόπους της βόρειας Ιταλίας να πραγματοποιηθεί κάπου στην Λομβαρδία .
Ο Πάπας Γρηγόριος Ζ΄ θα επιλέξει την Μάντοβα .
Η ημερομηνία , πιθανότατα , ήταν κοντινή γιατί ο Πάπας είχε σκοπό να πάει σύντομα στην Γερμανία για να ολοκλήρωση την επιλογή ενός νέου βασιλιά .
Την στιγμή που η Ματθίλδη και ο Πάπας ξεκίνησαν για την Μάντοβα μάθανε ότι ο Αυτοκράτορας είχε περάσει τον Πάδο και ετοιμαζόταν να τους συλλάβει . Έτσι οι δυο τους θα αποσυρθούν στα κάστρα της περιοχής του Ρέτζιο ενώ ο Ερρίκος συλλάμβανε τους δύο επισκόπους απεσταλμένους του Πάπα για την εκλογή του νέου επισκόπου του Αγίου Αμβροσίου στο Μιλάνο .
Λίγο αργότερα ο ένας από τους επισκόπους θα αφεθεί ελεύθερος πιθανότατα γιατί ο Αυτοκράτορας δεν ήθελε να διακοπούν τελείως οι σχέσεις του με την Ματθίλδη .
Μετά την αποτυχία της συνέλευσης της Αουγκούστα οι Γερμανοί πρίγκιπες διοργάνωσαν μία δεύτερη συνέλευση στις 13 Μαρτίου για την εκλογή νέου Αυτοκράτορα .
Επειδή όμως το μέτωπο κατά του Ερρίκου είχε διασπαστεί και ο Ερρίκος είχε και πάλι αποκτήσει την νομιμότητα του , δεν επιλέχτηκε νέος Αυτοκράτορας .
Ο Πάπας Γρηγόριος Ζ ' προτίμησε να παραμείνει στα εδάφη της Ματθίλδης και επέστρεψε στην Ρώμη μαζί της το καλοκαίρι .
Την περίοδο που βρισκότανε στο κάστρο της Κανόσα , μαζί με τον Πάπα , η Ματθίλδη έκανε σημαντικές δωρεές στην εκκλησία .
Η πρώτη αφορούσε το Αβαείο της οικογένειας του Αγίου Βενέδικτου στο Πολιρόνε .
Για αυτή τη δωρεά δεν έχουμε άμεσες αναφορές σε έγγραφα αλλά μόνο έμμεσες .
Η δεύτερη αφορούσε τη δωρεά του Αβαείου , και αυτό της οικογένειας , του Αγίου Κλαύδιου του Φρασινόρο .
Για αυτή τη δωρεά έχει φτάσει μέχρι τις μέρες μας ένα έγγραφο που αναφέρεται σε αυτή .
Υπάρχει και μία τρίτη δωρεά η οποία είναι πολύ πιο σημαντική αλλά και αμφισβητούμενη .
Πρόκειται για την δωρεά , ακριβέστερα για την υπόσχεση δωρεάς , όλης της περιουσίας της Ματθίλδης στην εκκλησία .
Ο Ντονιτζόνε ( Donizone ) , ο οποίος έγραψε την βιογραφία της Ματθίλδης , την χρονολογεί στις μέρες που βρίσκονταν στην Κανόσα , άλλοι όμως ιστορικοί την χρονολογούν στις 17 Νοεμβρίου του 1102 .
Για κάποιους η δωρεά ήταν κατασκεύασμα της εκκλησίας για να υποστηρίξει τις απαιτήσεις της στην κληρονομιά της Ματθίλδης .
Με την διάσπαση των σχέσεων , του Πάπα με τον Αυτοκράτορα , οι δύο ακολούθησαν αντίθετες συμπεριφορές .
Ο Πάπας θα προσπαθήσει να βρει μία ειρηνική λύση ενώ ο Αυτοκράτορας θα συνεχίσει τις προκλήσεις .
Την ίδια στιγμή η Ματθίλδη πρέπει να κάνει μία επιλογή και να αποφασίσει με ποιανού το μέρος να πάει .
Από την μια μεριά είναι ο Αυτοκράτορας του οποίου , ως κληρονόμος του οίκου Κανόσα , είναι υποτελής και στον οποίο είχε δώσει όρκο υποτέλειας ( fidelitas ) .
Από την άλλη τα θρησκευτικά της ιδανικά την είχαν κάνει να έρθει πολύ κοντά με τον Πάπα .