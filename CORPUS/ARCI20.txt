Ο τρίτος κύκλος συνεχίζει από το 1964 , καλύπτοντας τις δύο περιόδους του Χάρολντ Ουίλσον ως πρωθυπουργού μέχρι το 1976 , ενώ ο τέταρτος συμπεριλαμβάνει την πρωθυπουργία της Μάργκαρετ Θάτσερ και παρουσιάζει τη Λαίδη Νταϊάνα Σπένσερ .
Το Στέμμα αναπτύχθηκε σταδιακά από την ταινία του Μόργκαν , του 2006 , Η Βασίλισσα και το θεατρικό έργο The Audience , του 2013 .
Η σειρά πρόκειται να διαρκέσει 60 επεισόδια σε έξι κύκλους , με 10 επεισόδια της μιας ώρας ανά κύκλο , καλύπτοντας τη ζωή της Ελισάβετ από τα νεανικά της χρόνια μέχρι τη στέψη της , και με νέους ηθοποιούς να επιλέγονται από κάστινγκ ανά δύο κύκλους .
Η Κλερ Φόι απεικονίζει τη βασίλισσα στους δύο πρώτους κύκλους· απέναντί της βρίσκονται ο Ματ Σμιθ ως Πρίγκιπας Φίλιππος και η Βανέσα Κίρμπι ως Πριγκίπισσα Μαργαρίτα .
Για τον τρίτο και τέταρτο κύκλο , η Ολίβια Κόλμαν αναλαμβάνει ως Βασίλισσα , ο Τομπάιας Μένζις ως Πρίγκιπας Φίλιππος και η Έλενα Μπόναμ Κάρτερ ως Πριγκίπισσα Μαργαρίτα .
Τα γυρίσματα της σειράς λαμβάνουν μέρος στο στούντιο Έλστρι , στο Μπόρχαμγουντ του Χερτφορντσάιρ , με τοπικά γυρίσματα σε κάθε μέρος του Ηνωμένου Βασιλείου και διεθνώς .
Ο πρώτος κύκλος κυκλοφόρησε στο Netflix στις 4 Νοεμβρίου 2016 , ο δεύτερος στις 8 Δεκεμβρίου 2017 , ο τρίτος στις 17 Νοεμβρίου 2019 και ο τέταρτος στις 15 Νοεμβρίου 2020 .
Το Στέμμα επαινέθηκε για την υποκριτική , τη σκηνοθεσία , τη γραφή , την κινηματογράφηση , την ποιότητα της παραγωγής του και τη σχετικά ακριβή ιστορική απόδοση της βασιλείας της Βασίλισσας Ελισάβετ . Έχει λάβει αρκετές διακρίσεις –συμπεριλαμβανομένων των νικών « Καλύτερη Ηθοποιός » και « Καλύτερος Ηθοποιός » στα 23α Βραβεία του Σωματείου Ηθοποιών για τη Φόι και τον Λίθγκοου , αντίστοιχα– , εκτός από τη λήψη ενός συνόλου 26 υποψηφιοτήτων για τους πρώτους δύο κύκλους του στα Βραβεία Έμμυ Ζώνης Υψηλής Τηλεθέασης , μεταξύ των οποίων δύο φορές για « Εξαιρετική Δραματική Σειρά » .
Το Στέμμα ιχνηλατεί τη ζωή της Βασίλισσας Ελισάβετ Β΄ από τον γάμο της το 1947 μέχρι τη σημερινή εποχή .
Ο πρώτος κύκλος , στον οποίο η Κλερ Φόι απεικονίζει τη Βασίλισσα στα πρώτα χρόνια της βασιλείας της , περιγράφει γεγονότα μέχρι το 1955 , με τον Ουίνστον Τσόρτσιλ να παραιτείται από Πρωθυπουργός και την αδερφή της Βασίλισσας , την Πριγκίπισσα Μαργαρίτα , να αποφασίζει να μην παντρευτεί τον Πίτερ Τάουνσεντ .
Ο δεύτερος κύκλος καλύπτει την κρίση του Σουέζ το 1956 , την απόσυρση του τρίτου Πρωθυπουργού της Βασίλισσας , του Χάρολντ Μακμίλαν , το 1963 μετά το πολιτικό σκάνδαλο Προφιούμο , και τη γέννηση του Πρίγκιπα Εδουάρδου το 1964 .
Από τον τρίτο κύκλο , η Ολίβια Κόλμαν θα ενσαρκώσει τη Βασίλισσα .
Ο τρίτος κύκλος θα καλύψει την περίοδο του Χάρολντ Ουίλσον ως Πρωθυπουργού , την καταστροφή του Άμπερφαν , την προσγείωση της αποστολής Απόλλων 11 στο φεγγάρι , την τελετή απονομής του Πρίγκιπα Κάρολου το 1969 , την αποαποικιοποίηση της Αφρικής και της Καραϊβικής , και την οκταετή σχέση της Πριγκίπισσας Μαργαρίτας με τον βαρονέτο και ειδικό κηπουρικής Ρόντι Λουέλιν , η οποία οδηγεί στο διαζύγιο της Πριγκίπισσας από τον Άντονι Άρμστρονγκ-Τζόουνς το 1978 .
Ο τρίτος κύκλος , επίσης , παρουσιάζει την Καμίλα Σαντ και τη Λαίδη Νταϊάνα Σπένσερ , η οποία παρουσιάζεται εκτενώς στον τέταρτο κύκλο , κατά τη διάρκεια της πρωθυπουργίας της Μάργκαρετ Θάτσερ .
Οι κάτωθι ηθοποιοί εμφανίζονται στους τίτλους έναρξης μονών επεισοδίων , στα οποία παίζουν σημαντικό ρόλο .
Ο Πίτερ Μόργκαν , ο οποίος έγραψε την ταινία , του 2006 , Η Βασίλισσα και το θεατρικό έργο , του 2013 , The Audience , είναι ο κύριος σεναριογράφος του Στέμματος .
Οι σκηνοθέτες της τηλεοπτικής σειράς , οι οποίοι επίσης συμμετείχαν στο στάδιο της παραγωγής , είναι οι Στίβεν Ντάλντρι , Φίλιπ Μάρτιν , Τζούλιαν Τζάρολντ και Μπέντζαμιν Κάρον .
Ο πρώτος κύκλος των 10 επεισοδίων ήταν το πιο ακριβό δράμα που παρήχθη από το Netflix και την Left Bank Pictures μέχρι σήμερα , το οποίο κοστίζει τουλάχιστον 100 εκατομμύρια στερλίνες . Ένας δεύτερος κύκλος επιφορτίστηκε , με τη σειρά να προορίζεται να καλύψει 60 επεισόδια σε έξι κύκλους .
Από τον Οκτώβριο του 2017 , η « πρώιμη » παραγωγή είχε ξεκινήσει έναν αναμενόμενο τρίτο και τέταρτο κύκλο , και μέχρι τον επόμενο Ιανουάριο το Netflix επιβεβαίωσε ότι η σειρά είχε ανανεωθεί για τρίτο και τέταρτο κύκλο .
Από τον Νοέμβριο του 2014 , η Κλερ Φόι είχε αρχίσει διαπραγματεύσεις , για να απεικονίσει τη Βασίλισσα Ελισάβετ Β΄ στη σειρά .
Από τον Μάιο του 2015 , η Βανέσα Κίρμπι ήταν σε διαπραγματεύσεις , για να απεικονίσει την Πριγκίπισσα Μαργαρίτα .
Τον Ιούνιο του 2015 , ο Τζον Λίθγκοου επιλέχθηκε από κάστινγκ για τον ρόλο του Ουίνστον Τσόρτσιλ και ο Ματ Σμιθ για τον ρόλο του Πρίγκιπα Φίλιππου· η Φόι εγκρίθηκε για τον ρόλο της Βασίλισσας Ελισάβετ Β΄ .
Επίσης , στους πρωταγωνιστές του πρώτου κύκλου ήταν οι Βικτόρια Χάμιλτον , Τζάρεντ Χάρις και Άιλιν Άτκινς .
Οι παραγωγοί της Left Bank Pictures διαπίστωσαν ότι ο Σμιθ πληρώθηκε περισσότερο από τη Φόι στους πρώτους δύο κύκλους , εν μέρει εξαιτίας της φήμης του από το Doctor Who .
Αυτή η πληροφορία άνοιξε συζήτηση για το μισθολογικό χάσμα των φύλων , συμπεριλαμβανομένης της δημιουργίας μιας αναφοράς που ζητά από τον Σμιθ να δωρήσει τη διαφορά του μισθού του με της Φόι στο Νομικό Ταμείο Προστασίας της Time 's Up .
Η Left Bank Pictures αργότερα ζήτησε συγγνώμη στη Φόι και τον Σμιθ που τους έβαλε « στο κέντρο μιας θύελλας των μέσων ενημέρωσης ... χωρίς κανένα δικό τους λάθος » .
Η Left Bank Pictures , επίσης , διευκρίνισε ότι αυτοί « είναι υπεύθυνοι για τους προϋπολογισμούς και τους μισθούς : οι ηθοποιοί δεν είναι ενήμεροι για το ποιος παίρνει τι και δεν μπορούν να είναι προσωπικά υπεύθυνοι για τη μισθοδοσία των συναδέλφων τους » .
Πρόσθεσαν ότι υποστηρίζουν « την προώθηση της ισότητας των φύλων στον κινηματογράφο και την τηλεόραση και ήταν πρόθυμοι να μιλήσουν στη βρετανική καμπάνια Time 's Up και ήδη μιλούσαν στην Era 50:50 , μία ομάδα που προωθεί την ισότητα των φύλων στην οθόνη και τη σκηνή » .
Η Σουζάν Μάκι , διευθύντρια του δημιουργικού τμήματος της Left Bank Pictures , επεσήμανε ότι προχωρώντας μπροστά κανένας άλλος ηθοποιός δεν θα πληρώνεται περισσότερο από την ηθοποιό που απεικονίζει τη Βασίλισσα . Όσον αφορά στη διαμάχη , η Φόι ήταν « όχι ( έκπληκτη για το ενδιαφέρον της υπόθεσης ) με την έννοια ότι ήταν ένα δράμα με γυναίκα πρωταγωνίστρια .
Δεν εκπλήσσομαι που οι άνθρωποι είδαν ( την υπόθεση ) και είπαν “ Ω , αυτό είναι λίγο περίεργο ” . Όμως , ξέρω ότι ο Ματ αισθάνεται το ίδιο με εμένα , ότι δηλαδή είναι αλλόκοτο να βρίσκεσαι στο κέντρο ( μιας υπόθεσης ) , πράγμα που δεν το ζήτησες ιδιαίτερα » .
Ο Σμιθ επεσήμανε ότι υποστήριξε τη Φόι και ήταν « ευχαριστημένος που επιλύθηκε το θέμα και ( οι παραγωγοί ) έκαναν αλλαγές για αυτό , γιατί αυτό έπρεπε να συμβεί » .
Το The Hollywood Reporter διαπίστωσε ότι ήταν ασαφές το γεγονός για το οποίο ο Σμιθ αναφερόταν σχετικά με την κατάσταση που έχει επιλυθεί και αλλάξει , μιας και το Netflix και η Left Bank Pictures δεν είχαν σχολιάσει το θέμα περαιτέρω .
Οι παραγωγοί θα διαλέξουν ξανά μέσω κάστινγκ μερικούς ρόλους με μεγαλύτερους ηθοποιούς ανά δύο κύκλους , καθώς το χρονοδιάγραμμα προχωρά μπροστά και οι χαρακτήρες μεγαλώνουν ηλικιακά .
Τον Οκτώβριο του 2017 , η Ολίβια Κόλμαν επιλέχθηκε από κάστινγκ για τον ρόλο της Βασίλισσας Ελισάβετ Β΄ για τον τρίτο και τέταρτο κύκλο .
Από τον Ιανουάριο του 2018 , η Έλενα Μπόναμ Κάρτερ και ο Πολ Μπέτανι ήταν σε διαπραγματεύσεις , για να απεικονίσουν τον ρόλο της Πριγκίπισσας Μαργαρίτας και του Πρίγκιπα Φίλιππου , αντίστοιχα , για τους ίδιους κύκλους .
Ωστόσο , μέχρι το τέλος του μήνα ο Μπέτανι αναγκάστηκε να αποσυρθεί εξαιτίας της χρονικής δέσμευσης που απαιτείται .
Από το τέλος Μαρτίου του 2018 , ο Τομπάιας Μένζις επιλέχθηκε από κάστινγκ για τον ρόλο του Πρίγκιπα Φίλιππου για τον τρίτο και τέταρτο κύκλο .
Στις αρχές Μαΐου του 2018 , επιβεβαιώθηκε ότι η Μπόναμ Κάρτερ έχει επιλεγεί από κάστινγκ· παραπλεύρως , ο Τζέισον Ουάτκινς στον ρόλο του Πρωθυπουργού Χάρολντ Ουίλσον .
Τον επόμενο μήνα , ο Μπεν Ντάνιελς επιλέχθηκε από κάστινγκ για τον ρόλο του Άντονι Άρμστρονγκ–Τζόουνς για τον τρίτο κύκλο , μαζί με την Έριν Ντόχερτι να συμμετέχει στη σειρά ως Πριγκίπισσα Άννα . Έναν μήνα αργότερα , ο Τζος Ο΄ Κόνορ και η Μάριον Μπέιλι επιλέχθηκαν από κάστινγκ για τους ρόλους του Πρίγκιπα Κάρολου και της Βασιλομήτωρος , αντίστοιχα , για τον τρίτο και τέταρτο κύκλο .
Τον Οκτώβριο του 2018 , η Έμεραλντ Φένελ επιλέχθηκε από κάστινγκ για τον ρόλο της Καμίλα Σαντ .
Τον Ιανουάριο του 2019 , η Τζίλιαν Άντερσον επιλέχθηκε από κάστινγκ για τον ρόλο της Μάργκαρετ Θάτσερ για τον τέταρτο κύκλο .
Το εκτιμηθέν 25 % του πρώτου κύκλου κινηματογραφήθηκε στο στούντιο Έλστρι , στο Μπόρχαμγουντ του Χερτφορντσάιρ , με το υπόλοιπο ποσοστό να έχει κινηματογραφηθεί σε τοποθεσίες , συνολικά σε 152 ημέρες .
Σετ για ιδιωτικές συνοικίες , το εσωτερικό ενός ιδιωτικού τζετ , το δωμάτιο του υπουργικού συμβουλίου και το εξωτερικό της Ντάουνινγκ Στριτ 10 κατασκευάστηκαν στο στούντιο Έλστρι , ενώ ο Οίκος Λάνκαστερ , το Πάρκο Ρούταμ και ο Οίκος Ουίλτον χρησιμοποιήθηκαν , για να αντικαταστήσουν το Παλάτι του Μπάκινγκχαμ .
Ο Καθεδρικός Ναός Έλι αντικατέστησε το Αβαείο του Ουέστμινστερ , ενώ τοποθεσίες στη Νότια Αφρική αντικαταστάθηκαν για την Κένυα .
Επιπρόσθετες τοποθεσίες στο ΗΒ περιελάμβαναν το Παλάτι του Έλθαμ , το Βασιλικό Ναυτικό Κολέγιο , το Γκόλντσμιθ Χολ , το αεροδρόμιο Σόρχαμ , το κάστρο Νιου Σλέινς , το κάστρο Μπάλμοραλ , το Κρούντεν Μπέι , το θέατρο Λίσιουμ , το πάρκο Λόζλι , τον Οίκο Χάτφιλντ , το ιστορικό ναυπηγείο Τσάταμ , τον Καθεδρικό Ναό Σαουθγουόρντ , τον Οίκο Αρντβερίκι , τον Οίκο Έγκλεφιλντ και το κτήμα Γκλένφεσι .
Η κινηματογράφηση του δεύτερου κύκλου ξεκίνησε στις αρχές Οκτωβρίου του 2016 .
Κάθε επεισόδιο των πρώτων δύο κύκλων γυρίστηκε για περίπου 22 ημέρες , με το καθένα να κοστίζει περίπου 5 εκατομμύρια στερλίνες ( 7 εκατομμύρια δολάρια ΗΠΑ ) , για να παραχθεί .
Ο τρίτος κύκλος ξεκίνησε την κινηματογράφηση τον Ιούλιο του 2018 , και θα κινηματογραφηθεί διαδοχικά με τον τέταρτο κύκλο .
Η Πέγκι Νούναν της The Wall Street Journal επεσήμανε εμφατικά την ιστορική ανακρίβεια της σειράς και διαπληκτίστηκε για « περισσότερη αλήθεια στην τέχνη και τη διασκέδαση » .
Το σόου έχει ερμηνευθεί ως διαιώνιση της ιδέας ότι η Βασίλισσα και ο Πρωθυπουργός Τσόρτσιλ είχαν εξαναγκάσει την Πριγκίπισσα Μαργαρίτα να εγκαταλείψει το σχέδιό της να παντρευτεί τον Σμήναρχο Πίτερ Τάουνσεντ .
Στη σειρά , η Βασίλισσα φαίνεται να λέει στην αδελφή της ότι , εάν παντρευτεί τον Τάουνσεντ , δεν θα είναι εφεξής μέλος της οικογένειας εξαιτίας της Πράξης περί Βασιλικών Γάμων του 1772 .
Ακόμη , υπάρχει σαφής απόδειξη ότι στην πραγματικότητα έχουν γίνει προσπάθειες , για να εμποδίσουν περαιτέρω αναβολή του γάμου , οι οποίες θα επέτρεπαν στην Πριγκίπισσα Μαργαρίτα να διατηρήσει τον βασιλικό της τίτλο και το επίδομα του καταλόγου ευγενών , να παραμείνει στη χώρα , ακόμη και να συνεχίσει με τα δημόσια καθήκοντά της .
Η εκ νέου αναπαράσταση της αφαίρεσης του καρκινικού πνεύμονα του Βασιλιά , χειρουργημένος αρχικά από τον σερ Κλέμεντ Πρινς Τόμας , διερευνήθηκε και σχεδιάστηκε από τον Πάνκατζ Τσάντακ , ειδικό μεταμόσχευσης στο νοσοκομείο Γκάις , στο Λονδίνο .
Ο Τσάντακ και η χειρουργική ομάδα του έγιναν επίσης μέρος της πραγματικής σκηνής .
Το χειρουργικό μοντέλο του Βασιλιά Γεωργίου ΣΤ΄ εδωρήθη στο Μουσείο Παθολογίας Γκόρντον για χρήση ως διδακτικό βοήθημα .
Παρά την επιβεβαίωση της ιστορικής ακρίβειας ότι η Βασίλισσα Ελισάβετ πράγματι καταδίκασε τον Δούκα του Ουίνδσορ μετά την ενημέρωσή της για τα Έγγραφα του Μάρμπουργκ , οι ιστορικοί έχουν δηλώσει ότι ο υπαινιγμός του επεισοδίου ότι ο Δούκας επιπλήθηκε από τη Βασιλική Οικογένεια κατά τη δημοσίευση είναι εσφαλμένος και ότι ο Δούκας παρέμεινε σε επαφή και οι δημόσιες εμφανίσεις του συνεχίστηκαν .
Η απεικόνιση της σχέσης με την Τζάκι Κένεντι έχει επικριθεί .
Ο υπαινιγμός ότι η Βασίλισσα Ελισάβετ επισκέφθηκε την Γκάνα , για να ανταγωνιστεί τη δημοτικότητα της Τζάκι Κένεντι , γελοιοποιήθηκε από τους κριτικούς .
Κριτικές του επεισοδίου επεσήμαναν ότι αγνόησε πιο σημαντικά γεγονότα της επίσκεψης , όπως το γεγονός ότι η αδερφή της Κένεντι , η Λι , και ο σύζυγός της Πρίγκιπας Στανίσλαφ Άλμπρεχτ Ρατζίβιου εξαιρέθηκαν αρχικά από το κρατικό δείπνο εξαιτίας του ότι ήταν και οι δύο διαζευγμένοι , αλλά τελικά προσκλήθηκαν , ενώ η Πριγκίπισσα Μαργαρίτα και η Πριγκίπισσα Μαρίνα δεν παραβρέθηκαν , παρόλο που οι Κένεντι ήθελαν προφανώς να τις συναντήσουν .
Το σχολείο Γκόρντονστουν αποκρίθηκε στην αρνητική απεικόνισή του στον κύκλο 2 , ισχυριζόμενο ότι στην πραγματικότητα η προσωπική ανατροφοδότηση του Πρίγκιπα Κάρολου στο σχολείο υπήρξε υπερβολικά θετική .
Ο βασιλικός ιστορικός Χιούγκο Βίκερς είπε ότι το ίδιο επεισόδιο απεικόνισε ανακριβώς τον θάνατο της αδελφής του Φίλιππου σε αεροπορικό δυστύχημα όπως προέκυψε από τη δική του κακή συμπεριφορά στο Γκόρντονστουν , δηλώνοντας : « Με ξεπερνά πώς οι σοβαροί παραγωγοί ταινιών θα επιθυμούσαν να μετατρέψουν μία τόσο φοβερή τραγωδία σε σειρά επινοημένων σκηνών που δεν φέρουν καμία σχέση με την αλήθεια » .
Τα πρώτα δύο επεισόδια της σειράς κυκλοφόρησαν με θεατρικό τρόπο στο Ηνωμένο Βασίλειο στις 1 Νοεμβρίου του 2016 .
Ο πρώτος κύκλος κυκλοφόρησε παγκοσμίως στο σύνολό του στις 4 Νοεμβρίου του 2016 .
Ο δεύτερος κύκλος κυκλοφόρησε στις 8 Δεκεμβρίου του 2017 .
Ο τρίτος κύκλος κυκλοφόρησε στις 17 Νοεμβρίου 2019 και ο τέταρτος θα κυκλοφορήσει στις 15 Νοεμβρίου 2020 .
Ο κύκλος 1 κυκλοφόρησε σε DVD και Blu–Ray στο Ηνωμένο Βασίλειο στις 16 Οκτωβρίου του 2017 και κυκλοφόρησε παγκοσμίως στις 7 Νοεμβρίου του 2017 .
Ο κύκλος 2 κυκλοφόρησε σε DVD και Blu–Ray στο Ηνωμένο Βασίλειο στις 22 Οκτωβρίου του 2018 και κυκλοφόρησε παγκοσμίως στις 13 Νοεμβρίου του 2018 .
Η ιστοσελίδα συλλογής κριτικών Rotten Tomatoes ανέφερε 89 % αποδοχή για τον πρώτο κύκλο , βασισμένη σε 64 κριτικές , με μέση βαθμολογία 8,72/10 .
Η κριτική ομοφωνία της ιστοσελίδας επισημαίνει : « Δυνατές ερμηνείες και πολυτελής κινηματογράφηση κάνουν Το Στέμμα μία πρώτης τάξεως παραγωγή , άξια του σπουδαίου θέματός της » .
Στο Metacritic , η σειρά συγκεντρώνει 81/100 , βασισμένο σε 29 κριτικούς , υποδεικνύοντας « παγκόσμια αναγνώριση » .
Η κριτικός τηλεόρασης της The Guardian Λούσι Μάνγκαν επαίνεσε τη σειρά και έγραψε ότι « το Netflix μπορεί να βεβαιωθεί ότι το ρίσκο των 100 εκατομμυρίων στερλινών έχει εξαργυρωθεί .
Αυτή η πρώτη σειρά , σχετικά με το καλό παλιό βρετανικό φλέγμα από την αρχή μέχρι το τέλος , είναι το κορυφαίο επίτευγμα της υπηρεσίας μέχρι τώρα » .