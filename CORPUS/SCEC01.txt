Στις ΗΠΑ , το Δημοκρατικό Κόμμα υποστήριζε μέτριους δασμούς αποκλειστικά για κρατικά έσοδα , ενώ οι Ουίγοι προτιμούσαν υψηλότερους προστατευτικούς δασμούς ώστε να προστατευθούν ευνοούμενες βιομηχανίες .
Ο οικονομολόγος Χένρι Τσαρλς Κέρι ηγήθηκε του « Αμερικανικού Συστήματος » οικονομικών .
Με το μερκαντιλιστικό αυτό « Αμερικανικό Σύστημα » διαφωνούσαν οι Δημοκρατικοί Άντριου Τζάκσον , Μάρτιν Βαν Μπιούρεν , Τζέιμς Πολκ , Φράνκλιν Πιρς και Τζέιμς Μπιουκάναν .
Το ανερχόμενο ρεπουμπλικανικό κόμμα του Αβραάμ Λίνκολν , ο οποίος αυτοαποκαλείτο « φιλοδασμικός Ουίγος τύπου Χένρι Κλέι » διαφωνούσε εντελώς με την ελεύθερη αγορά και εισήγαγε δασμούς 44 % κατά την διάρκεια του Εμφυλίου - εν μέρει για να καλυφθούν τα έξοδα του πολέμου , να πληρωθούν οι επιδοτήσεις των σιδηροδρόμων και για να προστατευθούν ευνοούμενες βιομηχανίες .
Ο μετέπειτα πρόεδρος Ουίλλιαμ ΜακΚίνλεϊ ανέφερε την στάση των Ρεπουμπλικανών ( που κέρδισαν κάθε προεδρική εκλογική αναμέτρηση από το 1868 ως το 1912 , με εξαίρεση τις δύο μη συνεχόμενες προεδρίες του Γκρόβερ Κλίβελαντ ) ως εξής : Με την ελεύθερη αγορά ο έμπορος είναι αφέντης και ο παραγωγός δούλος .
Η προστασία δεν είναι παρά ο νόμος της φύσης , ο νόμος της αυτοσυντήρησης , της αυτοανάπτυξης , της εξασφάλισης της ανώτατης και βέλτιστης μοίρας της ανθρωπότητας . [ Λέγεται ] ότι η προστασία είναι ανήθικη ...
Μα αν στην προστασία αυτή χτίζονται και ανυψώνονται 63 εκατομμύρια [ ο πληθυσμός των ΗΠΑ ] άνθρωποι , η επιρροή αυτών των 63 εκατομμυρίων ανθρώπων θα ανυψώσει τον υπόλοιπο κόσμο .
Δεν γίνεται να προχωράμε στο μονοπάτι της προόδου δίχως να ωφεληθεί η απανταχού ανθρωπότητα .
Λένε , λοιπόν , « αγόρασε όπου μπορείς φθηνότερα » ...
Αυτό ισχύει ασφαλώς και στην εργασία όπως οπουδήποτε αλλού .
Να σας πω ένα ρητό χίλιες φορές καλύτερο από αυτό , « αγόρασε όπου μπορείς να πληρώσεις πιο εύκολα » .
Και σε αυτή τη γωνιά της γης αμείβεται καλύτερα η εργασία.Πολλοί κλασικοί φιλελεύθεροι , ιδιαίτερα στην Βρετανία του 19ου και 20ού αιώνα ( π.χ .
Τζον Στιούαρτ Μιλ ) και στην Αμερική του μεγαλύτερου μέρους του 20ού αιώνα ( π.χ .
Κορντέλ Χαλ ) πίστευαν πως η ελεύθερη αγορά προωθεί την ειρήνη .
Το 1918 ο Γούντροου Ουίλσον συμπεριέλαβε στην ομιλία του για τα Δεκατέσσερα Σημεία ρητορεία υπέρ της ελεύθερης αγοράς : Το πρόγραμμα για την παγκόσμια ειρήνη , επομένως , το μόνο δυνατό πρόγραμμα όπως το βλέπουμε , είναι το εξής : 3 .
Απόσυρση , όσο το δυνατόν περισσότερο , όλων των οικονομικών εμποδίων , και εγκαθίδρυση όρων για την ισότητα στο εμπόριο μεταξύ των εθνών που συναινούν στην τήρηση της ειρήνης και που συντάσσονται στην συντήρησή της.Κατά τη διάρκεια του μεσοπολέμου , στις ΗΠΑ επικράτησε ο οικονομικός προστατευτισμός , ιδιαίτερα ως αποτέλεσμα του νόμου Σμουτ-Χόλεϋ , ο οποίος επιμήκυνε και διεύρυνε την Παγκόσμια Οικονομική Ύφεση του 1929 .
Από το 1934 , η απελευθέρωση του εμπορίου άρχισε να λαμβάνει χώρα μέσω του νόμου των Αμοιβαίων Εμπορικών Συμφωνιών .
Ο βρετανός οικονομολόγος Τζων Μέυναρντ Κέυνς ( 1883-1946 ) μεγάλωσε πιστεύοντας στο ελεύθερο εμπόριο· λόγω αυτού , επέκρινε τη Συνθήκη των Βερσαλλιών του 1919 για τη ζημία που έκανε στην αλληλένδετη Ευρωπαϊκή οικονομία .
Αφού φλερτάρισε λίγο με τον προστατευτισμό στην αρχή της δεκαετίας του 1930 , επανήλθε στην υποστήριξη του ελεύθερου εμπορίου , εφόσον αυτό συνδυαζόταν με διεθνώς συντονισμένες εσωτερικές οικονομικές πολιτικές για να προωθηθούν υψηλά επίπεδα απασχόλησης , καθώς και με διεθνείς οικονομικούς οργανισμούς το οποίο σήμαινε ότι τα συμφέροντα των χωρών δεν ερχόντουσαν σε σύγκρουση .
Σε τέτοιες περιστάσεις , « η σοφία του Άνταμ Σμιθ » είχε πάλι εφαρμογή , έλεγε .
Στο βιβλίο Kicking Away the Ladder , ο αναπτυξιακός οικονομολόγος Χα-Τζουν Τσανγκ ( Ha-Joon Chang ) εξετάζει την ιστορία των πολιτικών ελεύθερου εμπορίου και την οικονομική ανάπτυξη , και επισημαίνει ότι πολλά από τα νυν βιομηχανοποιημένα κράτη είχαν σημαντικά εμπόδια στο εμπόριο σε όλη την ιστορία τους .
Οι ΗΠΑ και η Μεγάλη Βρετανία , που μερικές φορές θεωρούνται οίκοι των πολιτικών ελευθέρου εμπορίου , χρησιμοποίουσαν προστατευτισμό διαρκώς σε διαφορετικούς βαθμούς .
Η Βρετανία κατήργησε τους Νόμους του Καλαμποκιού , οι οποίοι περιόριζαν την εισαγωγή σιτηρών , το 1846 μετά από εσωτερικές πιέσεις , και μείωσε τον προστατευτισμό για τη μεταποίηση στα μέσα του 19ου αιώνα , όταν το τεχνολογικό της πλεονέκτημα ήταν στο ζενίθ του , όμως οι δασμοί στα προϊόντα μεταποίησης είχαν μειωθεί στο 23 % μέχρι το 1950 .
Οι ΗΠΑ διατήρησαν δασμούς μέσου σταθμισμένου όρου γύρω στο 40-50 % στα προϊόντα μεταποίησης μέχρι τη δεκαετία του 1950 , αυξημένους λόγω του φυσικού προστατευτισμού του υψηλού κόστους των μεταφορών τον 19ο αιώνα .
Η Ελβετία , η Ολλανδία και σε μικρότερο βαθμό το Βέλγιο υπήρξαν οι πιο συνεπείς εφαρμοστές του ελεύθερου εμπορίου .
Ο Τσανγκ περιγράφει τις πολιτικές βιομηχανοποίησης με εξαγωγικές βλέψεις των Δράκων της Ανατολικής Ασίας ως « πολύ πιο εκλεπτυσμένες και τελειοποιημένες από άλλες ισοδύναμες στην ιστορία » . Ένα επίπεδο προστατευτισμού είναι παρ'όλα αυτά ο κανόνας σε όλο τον κόσμο .
Τα περισσότερα ανεπτυγμένα κράτη διατηρούν αμφιλεγόμενους αγροτικούς δασμούς .
Από το 1820 έως το 1980 , οι μέσοι δασμοί στη μεταποίηση σε δώδεκα βιομηχανικές χώρες κυμαίνονταν από 11 έως 32 % .
Στον αναπτυσσόμενο κόσμο , οι μέσοι δασμοί για τα προϊόντα μεταποίησης είναι περίπου 34 % .
Από την λήξη του Β ' Παγκοσμίου Πολέμου , και εν μέρει λόγω του βιομηχανικού μεγέθους και της φύσης του Ψυχρού Πολέμου , οι ΗΠΑ , προωθώντας το ελεύθερο εμπόριο , έχουν συχνά υποστηρίξει την άρση των εμποδίων που θέτουν οι τελωνειακοί δασμοί .
Η ίδια χώρα βοήθησε στην θέσπιση της Γενικής Συμφωνίας Δασμών και Εμπορίου ( GATT ) , και αργότερα του Παγκοσμίου Οργανισμού Εμπορίου ( WTO ) - παρ'ότι είχε απορρίψει την πρώιμη εκδοχή του την δεκαετία του 1950 ( Διεθνής Οργανισμός Εμπορίου ή ITO ) .
Από τη δεκαετία του 1970 , οι Αμερικανικές κυβερνήσεις έχουν συνομολογήσει συμφωνίες εμπορικής διαχείρισης όπως την Βορειοαμερικανική Συμφωνία Ελευθέρου Εμπορίου ( NAFTA ) την δεκαετία του '90 , την Συμφωνία Ελευθέρου Εμπορίου Δομινικανής Δημοκρατίας-Κεντρικής Αμερικής ( CAFTA ) το 2006 και διάφορες διμερείς συμφωνίες , όπως για παράδειγμα με την Ιορδανία .
Στην Ευρώπη , έξι κράτη σχημάτισαν την Ευρωπαϊκή Κοινότητα Άνθρακα και Χάλυβα ( ΕΚΑΧ ) το 1951 , η οποία μετασχηματίστηκε στην Ευρωπαϊκή Οικονομική Κοινότητα ( ΕΟΚ ) το 1958 .
Οι δύο κύριοι στόχοι της ΕΟΚ υπήρξαν η ανάπτυξη κοινής αγοράς και τελωνειακής ένωσης μεταξύ των κρατων-μελών .
Αφότου επεκτάθηκε η συμμετοχή , η ΕΟΚ μετασχηματίστηκε στην Ευρωπαϊκή Ένωση ( ΕΕ ) το 1993 .
Η Ευρωπαϊκή Ένωση , πλέον η μεγαλύτερη κοινή αγορά του κόσμου , έχει συνομολογήσει συμφωνίες ελευθέρου εμπορίου με αρκετές χώρες σε παγκόσμιο επίπεδο .
Οι περισσότερες χώρες του κόσμου αποτελούν μέλη του Παγκόσμιου Οργανισμού Εμπορίου , ο οποίος περιορίζει σε ορισμένο βαθμό , αλλά δεν καταργεί τους δασμούς και άλλα εμπόδια στο εμπόριο .
Οι περισσότερες χώρες συμμετέχουν επίσης σε τοπικές Ζώνες Ελευθέρου Εμπορίου , οι οποίες μειώνουν τους εμπορικούς περιορισμούς για τα κράτη μέλη .
Η ΕΕ και οι ΗΠΑ διαπραγματεύονται την Διατλαντική Εταιρική Σχέση Εμπορίου και Επενδύσεων ( TTIP ) .
Υπό την καθοδήγηση των ΗΠΑ , δώδεκα χώρες με σύνορα στον Ειρηνικό , βρίσκονται σε εμπιστευτικές διαπραγματεύσεις σχετικά με την δημιουργία Συνθήκης Συνεργασίας των χωρών του Ειρηνικού , η οποία περιγράφεται από τις εμπλεκόμενες χώρες ως πολιτική προώθησης του ελευθέρου εμπορίου .
Η Δείκτης Ενεργοποίησης Εμπορίου μετρά τους παράγοντες , τις πολιτικές και τις υπηρεσίες που διευκολύνουν το εμπόριο αγαθών διαμέσου των συνόρων και στον προορισμό .
Αποτελείται από τέσσερεις υπο-δείκτες : την πρόσβαση στην αγορά , τη διαχείριση των συνόρων , τις υποδομές μεταφορών και επικοινωνιών και το επιχειρηματικό περιβάλλον .
Οι πρώτες είκοσι χώρες στον δείκτη είναι : Οι ακαδημαϊκοί , οι κυβερνήσεις και οι ομάδες συμφερόντων συζητούν τα σχετικά κόστη , ωφέλη και τους ωφελουμένους από το ελεύθερο εμπόριο .
Επιχειρήματα υπέρ του προστατευτισμού εντάσσονται είτε στην κατηγορία των οικονομικών επιχειρημάτων ( το εμπόριο βλάπτει την οικονομία ) ή των ηθικών επιχειρημάτων ( τα αποτελέσματα του εμπορίου μπορεί να βοηθούν την οικονομία , αλλά είναι βλαπτικά σε άλλα θέματα ) - ένα γενικό επιχείρημα κατά του ελεύθερου εμπορίου είναι ότι πρόκειται , στην πραγματικότητα , για αποικιοκρατία ή ιμπεριαλισμό μεταμφιεσμένο .
Το ηθικό επιχείρημα είναι ευρύ και περιλαμβάνει ανησυχίες ότι το ελεύθερο εμπόριο μπορεί να καταστρέψει διάφορες κατηγορίες βιομηχανίας εν τη γενέσει τους και έτσι να υπονομεύσει μακροπρόθεσμα την οικονομική ανάπτυξη , ότι θα φέρει εισοδηματική ανισότητα , υποβάθμιση του περιβάλλοντος , οδηγεί σε παιδική εργασία και σε εργασία υπό άθλιες συνθήκες , είναι ένας αγώνας προς τον πάτο , φέρνει εισοδηματική υποδούλωση , αυξάνοντας τη φτώχεια σε χώρες που είναι ήδη φτωχές , είναι βλαπτικό για την εθνική άμυνα και επιβάλλει πολιτιστικές αλλαγές .
Τα οικονομικά επιχειρήματα κατά του ελεύθερου εμπορίου αμφισβητούν τις υποθέσεις πάνω στις οποίες βασίζονται οι οικονομικές θεωρίες και τα συμπεράσματά τους .
Κοινωνικοπολιτικά επιχειρήματα κατά του ελεύθερου εμπορίου μνημονεύουν τις κοινωνικές και οικονομικές συνέπειες που δεν συνεκτιμώνται όταν διαμορφώνονται τα οικονομικά επιχειρήματα , όπως η πολιτική σταθερότητα , η εθνική ασφάλεια , τα ανθρώπινα δικαιώματα και η προστασία του περιβάλλοντος .
Συχνά πολεμούν το ελεύθερο εμπόριο οι εγχώριες βιομηχανίες , των οποίων τα κέρδη και το μερίδιο αγοράς θα μειώνονταν εξ αιτίας των χαμηλότερων τιμών που έχουν τα εισαγόμενα αγαθά .
Για παράδειγμα , εάν οι δασμοί στη ζάχαρη που επιβάλλουν οι Ηνωμένες Πολιτείες επρόκειτο να μειωθούν , οι ζαχαροπαραγωγοί θα εισέπρατταν χαμηλότερες τιμές και κέρδη , ενώ οι καταναλωτές ζάχαρης στις Η.Π.Α . θα ξόδευαν λιγότερα για την ίδια ποσότητα ζάχαρης , εξ αιτίας ακριβώς αυτών των χαμηλότερων τιμών .
Η οικονομική θεωρία του Ντέηβιντ Ρικάρντο ορίζει ότι οι καταναλωτές οπωσδήποτε θα κέρδιζαν περισσότερα από όσα θα έχαναν οι παραγωγοί .
Καθώς , όμως , κάθε ένας από τους λίγους αυτούς εγχώριους παραγωγούς θα έχανε πολλά , ενώ ένας έκαστος από ένα μεγάλο αριθμό καταναλωτών θα κέρδιζε μόνο λίγο , είναι πιθανότερο οι εγχώριοι παραγωγοί να είναι αυτοί που θα προχωρήσουν σε κινητοποιήσεις κατά της άρσεως των δασμών .
Γενικότερα , οι παραγωγοί συχνά υποστηρίζουν επιδοτήσεις και δασμούς επί των εισαγωγών στις εγχώριες αγορές , ενώ αντιδρούν στις επιδοτήσεις και τους δασμούς στις χώρες , όπου κάνουν εξαγωγές .
Οι σοσιαλιστές πολλές φορές προβάλλουν την αντίθεσή τους στο ελεύθερο εμπόριο με το επιχείρημα ότι μεγιστοποιεί την εκμετάλλευση των εργαζομένων από το κεφάλαιο .
Για παράδειγμα , ο Κάρολος Μαρξ έγραψε στο Κομμουνιστικό Μανιφέστο : « Η αστική τάξη ... έχει δημιουργήσει αυτή τη μοναδική , ασυνείδητη ελευθερία – το ελεύθερο εμπόριο .
Με μία λέξη , για την εκμετάλλευση , που καλύπτεται από θρησκευτικές και πολιτικές ψευδαισθήσεις , έχει υποκαταστήσει την σκέτη , ξεδιάντροπη , άμεση , βάρβαρη εκμετάλλευση » .
Εντούτοις , ο Μαρξ ήταν υπέρ του ελεύθερου εμπορίου για το μόνο λόγο , ότι πίστευε πως θα έφερνε την κοινωνική επανάσταση πιο γρήγορα .
Πολλές ομάδες αντι-παγκοσμιοποίησης αντιτίθενται στο ελεύθερο εμπόριο .
Η αντίθεσή τους βασίζεται στην άποψη ότι οι συμφωνίες ελεύθερου εμπορίου γενικά δεν αυξάνουν την οικονομική ελευθερία των φτωχών ή της εργατικής τάξης ενώ συχνά τους καθιστούν φτωχότερους . Όταν ο ξένος προμηθευτής επιτρέπει την εκμετάλλευση της εργασίας τότε η εγχώρια ελεύθερη εργασία είναι εκ των πραγμάτων –αδίκως- αναγκασμένη να συναγωνιστεί την ξένη δύναμη εκμετάλλευσης της εργασίας , και ως εκ τούτου η εγχώρια « εργατική τάξη σταδιακά θα αναγκαστεί να κατέβει στο επίπεδο της ειλωτείας » .
Σε αυτό βαθμό , το ελεύθερο εμπόριο δεν θεωρείται τίποτα περισσότερο από καταστρατήγηση της νομοθεσίας για την προστασία της ατομικής ελευθερίας , όπως είναι η δέκατη τρίτη τροποποίηση του Συντάγματος των Ηνωμένων Πολιτειών ( που απαγορεύει τη δουλεία και την μισθωμένη δουλεία ) .
Είναι σημαντικό να γίνει διάκριση μεταξύ των επιχειρημάτων εκείνων που είναι ενάντια στην θεωρία του ελεύθερου εμπορίου και εκείνων που είναι ενάντια στις συμφωνίες ελεύθερου εμπορίου , όπως εφαρμόζονται .
Μερικοί αντίπαλοι της NAFTA θεωρούν τη συμφωνία ουσιωδώς επιβλαβή για τους απλούς ανθρώπους ενώ ορισμένα από τα επιχειρήματα στρέφονται πραγματικά ενάντια σε κάποια στοιχεία της κυβερνητικής διαχείρισης του εμπορίου και όχι κατ ’ ουσίαν εναντίον του ελεύθερου εμπορίου καθαυτού .
Για παράδειγμα , προβάλλεται το επιχείρημα ότι θα ήταν λάθος να αφήσουμε το επιδοτούμενο καλαμπόκι από τις ΗΠΑ στο Μεξικό λόγω της NAFTA και σε τιμές πολύ χαμηλότερες από το κόστος παραγωγής , λόγω των καταστροφικών επιπτώσεων που θα έχει αυτή η πρακτική στους αγρότες του Μεξικού .
Φυσικά οι επιδοτήσεις αυτές παραβιάζουν τη θεωρία του ελεύθερου εμπορίου , οπότε το επιχείρημα αυτό δεν στρέφεται στην πραγματικότητα κατά της αρχής του ελεύθερου εμπορίου αλλά μάλλον κατά της επιλεκτικής εφαρμογής του . Έχει προ πολλού υποστηριχθεί ότι το ελεύθερο εμπόριο αποτελεί μια μορφή αποικιοκρατίας ή ιμπεριαλισμού , θέση που έχει γίνει αποδεκτή από πολλούς θιασώτες του οικονομικού εθνικισμού και της σχολής του μερκαντιλισμού .
Τον 19ο αιώνα , οι βρετανικές απαιτήσεις για ελεύθερο εμπόριο ως κάλυψη στην Βρετανική Αυτοκρατορία υπέστησαν κριτική κυρίως στα έργα του Αμερικανού Χένρι Κλέι , αρχιτέκτονα του αμερικανικού συστήματος και του Γερμανοαμερικανού οικονομολόγου Φρίντριχ Λιστ .
Πιο πρόσφατα , ο πρόεδρος του Ισημερινού Ραφαέλ Κορρέα κατήγγειλε τη « σοφιστεία του ελεύθερου εμπορίου » στην εισαγωγή , που γράφτηκε από κοινού με τον Υπουργό Ενέργειάς του Alberto Acosta , για το βιβλίο του που τιτλοφορείται : « Η αθέατη όψη των Συμφωνιών Ελεύθερου Εμπορίου » .
Παραθέτοντας ως πηγή το βιβλίο του Ha Joon Chang « Kicking Away the Ladder » , ο Κορρέα προσδιορίζει τη διαφορά ανάμεσα στο αμερικανικό και το αντίστοιχο βρετανικό σύστημα του ελεύθερου εμπορίου .
Το τελευταίο υποστηρίζει , θεωρήθηκε ρητά από τους Αμερικανούς ως « μέρος του βρετανικού ιμπεριαλιστικού συστήματος » .
Σύμφωνα με τον Κορρέα , ο Chang απέδειξε πως ο υπουργός Οικονομικών Αλεξάντερ Χάμιλτον , και όχι ο Φρίντριχ Λιστ , ήταν αυτός που πρώτος παρουσίασε μια συστηματική επιχειρηματολογία υπεράσπισης του βιομηχανικού προστατευτισμού .
Η αξία του ελεύθερου εμπορίου διαπιστώθηκε και τεκμηριώθηκε για πρώτη φορά από τον Άνταμ Σμιθ στον « Πλούτο των Εθνών » , το 1776 .
Εκεί έγραψε τα εξής : Είναι βασικό αξίωμα κάθε συνετού οικογενειάρχη ποτέ να μη προσπαθήσει ο ίδιος να παρασκευάσει στο σπίτι κάτι που θα του στοιχίσει περισσότερο να το φτιάξει ο ίδιος , παρά να το αγοράσει ...
Εάν ένα ξένο κράτος μπορεί να μας προμηθεύσει με ένα εμπόρευμα φθηνότερα από όσο μπορούμε εμείς να το παρασκευάσουμε , καλύτερα να το αγοράσουμε εμείς από αυτούς χρησιμοποιώντας όσα παράγει η δική μας βιομηχανία , αξιοποιημένα κατά τρόπο που να μας δίνει κάποιο πλεονέκτημα.Η δήλωση αυτή χρησιμοποιεί την έννοια του απόλυτου πλεονεκτήματος για να παρουσιάσει ένα επιχείρημα κατά του μερκαντιλισμού , την κυρίαρχη άποψη περί το εμπόριο εκείνο τον καιρό , κατά την οποία μια χώρα πρέπει να σκοπεύει να εξάγει περισσότερα από όσα εισάγει και να αποθησαυρίσει , κατά τον τρόπο αυτό , πλούτο .