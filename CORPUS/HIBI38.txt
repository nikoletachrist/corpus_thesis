Έκρινε ότι η πολιτική συγκυρία επέβαλε την αναβολή της επίσκεψης καθώς εκτός των ανωρέρω γεγονότων είχε μεσολαβήσει και η πρόσφατη δολοφονία του βουλευτή της ΕΔΑ Γρηγόρη Λαμπράκη που είχε δημιουργήσει εξαιρετικά βαρύ κλίμα κατά της ελληνικής κυβέρνησης και του παλατιού . Έχοντας , λοιπόν , αυτά κατά νου , ο Κ.
Καραμανλής πήγε στις 8 Ιουνίου στο παλάτι για να πείσει τον Παύλο ότι η αναβολή της επίσκεψης ήταν πολιτικά επιβεβλημένη , όπως διηγείται στο αρχείο του : « Ανέπτυξα εις τον βασιλέα την κυβερνητικήν άποψιν περί αναβολής του ταξιδίου , τονίσας ότι η αναβολή επιβάλλεται δια δύο λόγους .
Πρώτον , διότι τα επεισόδια του Απριλίου και η έκτασις του προκληθέντος θορύβου εις βάρος του Στέμματος , της κυβερνήσεως και της χώρας εδημιούργησαν τελείως απρόσφορον κλίμα δια την επίσκεψιν .
Και δεύτερον , διότι υπήρχαν πληροφορίαι ότι ταύτα θα επαναληφθούν και μάλιστα κατά τρόπον ωργανωμένον , κατά την επίσημον επίσκεψιν των βασιλέων .
Ο φόβος αυτός , είπον , είναι τοσούτω μάλλον δικαιολογημένος καθ ' όσον , τόσον το Εργατικόν κόμμα , όσον και μερίς του αγγλικού Τύπου συνεχίζουν εν όψει της επισκέψεως τας επιθέσεις των εναντίον της Ελλάδος ...
Τέλος επληροφόρησα τον βασιλέα ότι η αγγλική κυβέρνησις , μολονότι επισήμως φαίνεται επιθυμούσα την επίσκεψιν , ερωτηθείσα εδήλωσεων ότι δεν δύναται να παράσχη εγγυήσεις ότι δεν θα επαναληφθούν αι απρέπειαι εις βάρος του Στέμματος και της χώρας » .Ο Παύλος , πάντως , δεν πείστηκε κι έτσι ο πρωθυπουργός μετέβη και πάλι στα ανάκτορα τη Δευτέρα , 10 Ιουνίου. « Επανέλαβα εις τον βασιλέα » , συνεχίζει να αφηγείται ο Κ.
Καραμανλής , « ότι το θέμα δεν είναι προσωπικόν και ότι την ευθύνην της αναβολής θα την αναλάβουν από κοινού αι δύο κυβερνήσεις ...
Του εξήγησα δε , εν συνεχεία , διατί το θέμα του ταξιδίου , πέραν της πολιτικής προσλαμβάνει ήδη , με την εκδηλουμένην διαφωνίαν , και συνταγματικήν μορφήν .
Τέλος , αφού εδήλωσα εις τον βασιλέα ότι θα εμμείνω εις την εισήγησίν μου μέχρι παραιτήσεως , του απηύθυνα έκκλησιν όπως συμφωνήση εις την αναβολήν της επισκέψεως ...
Τελικώς ο βασιλεύς εφάνη πειθόμενος και συνεζήτησε μαζί μου τας εξηγήσεις που θα έδιδε εις την βασίλισσαν της Αγγλίας , δια να μη θεωρηθή ότι δια της αναβολής του ταξιδίου την προσβάλλει » .Όταν , όμως , την Τρίτη , 11 Ιουνίου , ο Κ.
Καραμανλής ανέβηκε και πάλι στα ανάκτορα Τατοΐου για να οριστικοποιήσει με τον Παύλο την απόφαση αναβολής του επίμαχου ταξιδίου , βρέθηκε προ εκπλήξεως . « Ο βασιλεύς μού εδήλωσεν εν προφανή αμηχανία ότι , επανεξετάσας το θέμα , κατέληξε με λύπην του εις την απόφασιν όπως μη υιοθετήση την εισήγησιν της κυβερνήσεως » , αναφέρει στο αρχείο του ο τότε πρωθυπουργός και προσθέτει : « Εξέφρασα την λύπην μου διότι ο βασιλεύς κατέληξε εις μίαν ατυχή , κατά την γνώμην μου , απόφασιν και τον παρεκάλεσα να δεχθή την παραίτησίν μου » .Εν συνεχεία ο Κ.
Καραμανλής ζήτησε τη διάλυση της Βουλής , τον διορισμό αυστηρά υπηρεσιακής κυβέρνησης και την άμεση διενέργεια εκλογών με πλειοψηφικό , αλλά ο Παύλος δεν είχε τέτοια πρόθεση . « Ο Παύλος επεφυλάχθη να λάβη θέσιν επί της εισηγήσεώς μου και μου προσέφερε τον Μεγαλόσταυρον του Σωτήρος , τον οποίον και παλαιότερον προσφερθέντα είχον αρνηθή ...
Ηυχαρίστησα τον βασιλέα και τον παρεκάλεσα να μην επιμείνη διότι , όπως του είπα γελών , συνήθως προσφέρεται Μεγαλόσταυρος προς παρηγορίαν εις τους αποπεμπομένους πρωθυπουργούς , πράγμα όμως το οποίον δεν συνέβαινε εις την περίπτωσίν μου » .Και ενώ ο Κ.
Καραμανλής κατέβηκε από τα ανάκτορα και συγκάλεσε εκτάκτως το υπουργικό συμβούλιο για να ανακοινώσει την παραίτηση της κυβέρνησης , κατά παράβαση του Συντάγματος , ο βασιλιάς Παύλος απηύθηνε διάγγελμα προς τον ελληνικό λαό χωρίς να θέσει προηγουμένως το περιεχόμενό του υπόψη του πρωθυπουργού , όπως κατά το Σύνταγμα ήταν υποχρεωμένος να κάνει , τονίζοντας μεταξύ άλλων : « Η παραίτησις της κυβερνήσεως οφείλεται εις διαφωνίαν , προκύψασαν εκ της μη αποδοχής υπ ' εμού της εισηγήσεως του κ. προέδρου της κυβερνήσεως περί μη πραγματοποιήσεως της δια την 1ην Ιουλίου 1963 ορισθείσης επισήμου επισκέψεώς μου εις Μεγάλην Βρετανίαν .
Κρίνων από της θέσεώς μου , πιστεύω ότι , το γε νυν έχον , το συμφέρον της χώρας επιτάσσει όπως η επίσκεψις αύτη πραγματοποιηθή ...
Αναβολή ή ματαίωσις αυτής εξυπηρετεί τους σκοπούς των επιβουλευομένων την ασφάλειαν της Ελλάδος ... » .Η είδηση της παραίτησης Καραμανλή έπεσε σαν βόμβα .
Ο συμπολιτευόμενος Τύπος βρέθηκε σε δίλημμα , καθώς λόγω ιδεολογικής τοποθέτησης δεν μπορούσε να επικρίνει το παλάτι ανοικτά . « Μόλις εκυκλοφόρησαν αι πρώται φήμαι ότι ο Καραμανλής υπέβαλε παραίτησιν , η δημοσία γνώμη εταράχθη και επεκράτησε το δέος του κενού » , έγραψε η Απογευματινή . « Ο Θεός σώζοι την Ελλάδα » ήταν ο τίτλος του κύριου άρθρου της Βραδυνής , όπου μεταξύ άλλων αναφέρθηκε : « Ο ανώτατος άρχων άλλως έδοξεν .
Η « Βραδυνή » , πιστή και αυτή εις τας αρχάς τας οποίας υπηρέτησεν από της εκδόσεώς της και αι οποίαι την ενεψύχωσαν καθ ' όλην την μακράν ζωήν της , δεν δύναται να διατυπώση διαφόρους αντιλήψεις και να προβή εις κρίσεις και επικρίσεις » .
Αντίθετα , ο αντιπολιτευόμενος κεντρώος Τύπος δεν δίστασε να πανηγυρίσει την παραίτηση του Κ.
Καραμανλή , αδιαφορώντας για τη συνταγματικότητα ή όχι των ενεργειών του βασιλιά .
Χαρακτηριστικό το άρθρο της Ελευθερίας : « Η χώρα και το Στέμμα απηλλάγησαν χθες της θανασίμου περιπτύξεως του Κ.
Καραμανλή ...
Η χθεσινή παύσις του ευνοουμένου αποτελεί αρχήν σοφίας και ελπίδος » .
Ανάλογη η αρθογραφία και του Βήματος : « Με την κατάρρευσιν του σημερινού σχήματος δεν απομακρύνονται μόνον ορισμένα πρόσωπα εκ της αρχής .
Καταρρέει ένα ολόκληρο καθεστώς , μια ολόκληρη κατάσταση πραγμάτων , μια ολόκληρη πολιτική » .
Ο Κ.
Καραμανλής αισθάνθηκε ότι εξυφαινόταν συνωμοσία εναντίον του . « Ελέχθησαν πολλά τότε περί παρεμβάσεως της βασιλίσσης και ωρισμένων συνεργατών μου , δια τα οποία δεν δύναμαι να αναλάβω την ευθύνην » , σημείωσε αργότερα στο αρχείο του .
Πρόσθεσε όμως ότι μετά τη συνεδρίαση του υπουργικού συμβουλίου , όπου ανακοίνωσε την απόφασή του να παραιτηθεί « νευρικότητα εξεδήλωσεν εκ των υστέρων και ο Σπ .
Θεοτόκης , όστις ενεθάρρυνε τον κ.
Κανελλόπουλον και ωρισμένους βουλευτές να αντιδράσουν κατά των αποφάσεών μου » .
Στις 16 Ιουνίου ο Κ.
Καραμανλής συναντήθηκε με τον Κ.
Χοϊδά , alter ego του Παύλου , και του τόνισε ότι « η σκέψις περί χρησμοποιήσεως στελεχών της ΕΡΕ επιβεβαιώνει τας φήμας περί προθέσεως διασπάσεως του κυβερνώντος κόμματος » .
Ο παραιτηθείς πρωθυπουργός υπογράμμισε στον άνθρωπο-κλειδί της αυλής ότι « κατά τας πληροφορίας του , εις τα ανάκτορα μάλλον υπολογίζουν , κακώς βεβαίως , εις την διάσπασιν της πλειοψηφίας » .
Στις 17 Ιουνίου ο Κωνσταντίνος Καραμανλής συναντήθηκε πάλι με τον βασιλιά Παύλο και έχασε κάθε ελπίδα γεφύρωσης του χάσματος , καθώς διαπίστωσε ότι ο Παύλος δεν επρόκειτο να προκηρύξει άμεσα εκλογές .
Ο βασιλιάς προσανατολίστηκε μάλιστα σε αναλογικό εκλογικό σύστημα , το οποίο εκ προοιμίου αποτελούσε φραγμό στη δυνατότητα σχηματισμού νέας κυβέρνησης της ΕΡΕ μετά τις εκλογές . « Είναι προφανές ότι τα επιχειρήματα αυτά εχρησιμοποιούντο δια να συγκαληφθή από μεν τους εφευρέτας των η πρόθεσις διασπάσεως της ΕΡΕ , από δε τον βασιλέα η επιθυμία να κάμη παραχωρήσεις προς την αντιπολίτευσιν » , σημειώνει ο Κ.
Καραμανλής .
Απογοητευμένος αποφάσισε να φύγει προσωρινά από την Ελλάδα , αναχωρώντας στις 18 Ιουνίου για τη Ζυρίχη , όπου παρέμεινε έως και τον Σεπτέμβριο , αφού προηγουμένως ζήτησε από τον Παύλο να ορίσει πρωθυπουργό της « υπηρεσιακής » κυβέρνησης , η οποία όμως θα εμφανιζόταν στη Βουλή για να πάρει ψήφο εμπιστοσύνης , τον Παναγιώτη Πιπινέλη . « Ο βασιλεύς δεν εφάνη ικανοποιημένος από την πρότασίν μου , ο δε κ.
Χοϊδάς , όστις είχε κληθή εν τω μεταξύ , επεμβαίνων κατά τρόπον ανάρμοστον , εχαρακτήρισεν ακατάλληλον τον κ.
Πιπινέλην » , σημειώνει ο Κ.
Καραμανλής και συνεχίζει : « Είναι προφανές ότι αι αντιδράσεις κατά του κ.
Πιπινέλη δεν ωφείλοντο εις την ακαταλληλότητά του , αλλά εις το γεγονός ότι είχε παρασκευασθή λύσις με άλλους συνεργάτες μου , οι οποίοι , όπως και προηγουμένως ανέφερα , ενεθάρρυναν τον βασιλέα κατά την διαφωνίαν » .
Ο Καραμανλής δεν είχε άδικο να υποπτευόταν συνωμοσία . Άλλωστε από τις αρχές του 1963 οι σχέσεις του με το παλάτι είχαν πάρει πολύ άσχημη τροπή . Όπως αποκαλύπτεται από αμερικανικά έγγραφα που ήρθαν στο φως της δημοσιότητας , στις 31 Ιανουαρίου η βασίλισσα Φρειδερίκη συναντήθηκε με τον σταθμάρχη της CIA στην Αθήνα Λοκ Κάμπελ .
Κατά την αναφορά του τελευταίου , η Φρειδερίκη του παραπονέθηκε ότι « ο Καραμανλής είναι άνθρωπος με μεγάλες ικανότητες και εξ ολοκλήρου πιστός στη μοναρχία , γίνεται όμως όλο και πιο δύσκολο να συνεργαστεί κανείς μαζί του γιατί έχει πολύ κακή κρίση » .
Πάντα κατά την αναφορά του Λοκ Κάμπελ , η Φρειδερίκη υποστήριξε ότι « ίσως ήλθε ο καιρός για εκλογές και μια νέα κυβέρνηση » , με πρωθυπουργό είτε τον Γεώργιο Ράλλη είτε τον Σπύρο Θεοτόκη και έδωσε την εντύπωση στον σταθμάρχη της CIA ότι « αν αντιμετώπιζε μια κρίσιμη κατάσταση , το βασιλικό ζεύγος θα στρεφόταν στο στρατό σε μια τελευταία προσπάθεια να σωθεί ο θεσμός της μοναρχίας » .
Ο Κ.
Καραμανλής επιβεβαιώθηκε αναφορικά με τον κίνδυνο επεισοδίων στο Λονδίνο κατά τη διάρκεια του βασιλικού ταξιδιού , καθώς σημειώθηκαν αιματηρά επεισόδια και έγιναν εκτεταμένες συγκρούσεις .
Στο μεταξύ , πριν ακόμη από τις εξελίξεις αυτές , στο στράτευμα οργανώνονταν συνωμοσίες με στόχο την οργάνωση στρατιωτικού πραξικοπήματος .
Σύμφωνα με έκθεση του Αμερικανού πρέσβη στην Αθήνα , Χάρι Λαμπουίζ , προς τον υπουργό Εξωτερικών Ντιν Ρασκ , με ημερομηνία 15 Απριλίου 1963 , στις αρχές εκείνου του μήνα , ο μόλις αποστρατευθείς αρχηγός του Γενικού Επιτελείου Στρατού στρατηγός Βασίλειος Καρδαμάκης ενημέρωσε τον στρατιωτικό ακόλουθο της εν Αθήναις αμερικανικής πρεσβείας , συνταγματάρχη Μπόλντρι , ότι μία ομάδα αξιωματικών σχεδίαζε πραξικόπημα , επειδή ανησυχούσε ότι το μέτωπο Ένωσης Κέντρου-Αριστεράς θα κερδίσει τις επόμενες εκλογές .
Ο στρατηγός Καρδαμάκης , ο οποίος ήταν απόλυτα πεισμένος ότι μόνη λύση ήταν το πραξικόπημα , αποκάλυψε στον Αμερικανό αξιωματικό ότι βασικά μέλη της ομάδας αυτής ήταν ο αντισυνταγματάρχης Γεώργιος Παπαδόπουλος , ο μετέπειτα δικτάτορας , ο συνταγματάρχης Αλέξανδρος Χατζηπέτρος και ο ταξίαρχος Οδυσσέας Αγγελής . Ήταν η πρώτη φορά που το όνομα του Παπαδόπουλου αναφερόταν σε επίσημο αμερικανικό έγγραφο , πέραν των εγγράφων της CIA , με την οποία ο μελλοντικός δικτάτορας είχε στενότατες σχέσεις , αφού άλλωστε εκείνη την εποχή εργαζόταν στην ΚΥΠ .
Μέσα στο κλίμα αυτό η χώρα βάδιζε προς εκλογές , ενώ οι Αμερικανοί είχαν αρχίσει να εγκαταλείπουν τον Καραμανλή και να εξετάζουν εναλλακτικά σενάρια , πριν ακόμη παραιτηθεί ο Καραμανλής .
Είναι αποκαλυπτικό ότι στην έκθεση του Λαμπουίζ προς τον Ρασκ απαντά ο υφυπουργός Φίλιπς Τάλμποτ , υπεύθυνος στις μεσανατολικές υποθέσεις και μετέπειτα πρέσβης στην Αθήνα , ο οποίος μεταξύ άλλων τόνισε : « Είναι προφανώς αδύνατο να παραμείνει ο Καραμανλής στην εξουσία επ ' άπειρον και είμαστε έτοιμοι να συνεργασθούμε με μία άλλη κυβέρνηση , εφ ' όσον προέλθει από συνταγματικές διαδικασίες .
Δεν θα έχουμε ενδοιασμούς στη συνεργασία μας με μια νέα κυβέρνηση , εφ ' όσον αυτή δεν συμπεριλαμβάνει κομμουνιστές ή εκπροσώπους τους » .
Ακολούθησε η ήττα του Καραμανλή στις εκλογές της 3ης Νοεμβρίου 1963 , η οποία καθορίστηκε από μία συρροή συγκυριακών και μονιμότερων παραγόντων .
Μία κρίσιμη μερίδα ψηφοφόρων θεώρησε ότι το στέμμα αποδοκίμαζε τον Καραμανλή .
Ενδείξεις αποτελούσαν η τροποποίηση του εκλογικού νόμου που προέβλεπε το πλειοψηφικό , το οποίο προτιμούσε ο Καραμανλής , και η καθιέρωση ήπιας ενισχυμένης αναλογικής .
Ο διορισμός υπηρεσιακής κυβέρνησης για τη διεξαγωγή των εκλογών , επίμονο αίτημα του αρχηγού της Ένωσης Κέντρου Γεωργίου Παπανδρέου , ήταν μία ακόμα ένδειξη της βασιλικής προτίμησης , ενώ και ο αμερικανικός παράγοντας δεν ευνοούσε την επανεκλογή του Καραμανλή , αν και την ανέμενε .
Στο πλαίσιο αυτό λειτούργησαν καταλυτικά τα συσσωρευμένα αιτήματα οικονομικής και πολιτικής αλλαγής .
Το αποτέλεσμα απέδωσε μικρό αλλά σαφές προβάδισμα στην Ένωση Κέντρου ( 42 % και 138 έδρες ) έναντι της ΕΡΕ ( 39,4 % και 132 έδρες ) .
Ο Καραμανλής , αιφνιδιασμένος από τις εκλογές , αποφάσισε να αποσυρθεί αμέσως από την πολιτική , αλλά υπό την πίεση συνεργατών του ανέβαλε την υλοποίηση της απόφασής του .
Επανήλθε σ ' αυτήν αφού ο βασιλιάς αποφάσισε να δώσει εντολή σχηματισμού κυβέρνησης στον αρχηγό της Ένωσης Κέντρου , ενώ ο Καραμανλής είχε υποδείξει μόνο διερευνητική εντολή , αφού η Ένωση Κέντρου διέθετε σχετική μόνο πλειοψηφία .
Καθώς ο Παπανδρέου είχε έτσι την ευκαιρία να υλοποιήσει προεκλογικές εξαγγελίες στο διάστημα των 50 ημερών που μεσολαβούσαν έως τη σύνοδο της νέας Βουλής και κατανοώντας ότι το στέμμα δεν λάμβανε υπόψη πλέον τις υποδείξεις του , αλλά και το γεγονός ότι σημαίνοντα στελέχη του κόμματός του μάλλον έδειχναν κατανόηση για τις κινήσεις του στέμματος , ο Καραμανλής αποφάσισε να εγκαταλείψει την πολιτική και τη χώρα στις 9 Δεκεμβρίου .
Υπέδειξε ως διάδοχό του στην ηγεσία του κόμματος τον Παναγιώτη Κανελλόπουλο και εγκατάσταθηκε στο Παρίσι .
Τότε είχε ευρέως διαδοθεί στην ελληνική κοινή γνώμη ότι ο Καραμανλής χρησιμοποίησε κατά την αναχώρησή του από τη χώρα το ψευδώνυμο Κωνσταντίνος Τριανταφυλλίδης .
Για το γεγονός αυτό ο ίδιος παρατηρεί σε σημείωμά του τα εξής : « Χαρακτηριστικόν της απρεπείας , με την οποίαν οι αντίπαλοί μου αντιμετώπισαν την αποχώρησίν μου εκ της πολιτικής , είναι το γεγονός ότι επεχείρησαν να προσδώσουν μυστήριον εις τας προφυλάξεις που έλαβα διά την αθόρυβον αναχώρησίν μου .
Και την ενεφάνισαν ως μυθιστορηματικήν φυγήν και μάλιστα υπό ψευδώνυμον , ενώ εγνώριζαν ότι η θεώρησις των διαβατηρίων μου είχε ζητηθεί να γίνη από το υπουργείο Εξωτερικών και τα εισιτήρια εξεδόθησαν επ ' ονόματι εμού και της συζύγου μου » .
Στη διάρκεια της 11ετούς παραμονής του στο Παρίσι ο Καραμανλής παρέμεινε εκτός της ενεργού πολιτικής , αν και οι επαφές του με διάφορους πολιτικούς παράγοντες ήταν συχνές και η ενημέρωσή του για τις πολιτικές εξελίξεις πλήρης .
Στις 29 Ιανουαρίου του 1965 συζητήθηκε στη Βουλή πρόταση της ΕΔΑ για παραπομπή στο ειδικό δικαστήριο του πρώην πλέον πρωθυπουργού Κωνσταντίνου Καραμανλή και των υπουργών του , Παναγή Παπαληγούρα , Αριστείδη Πρωτοπαπαδάκη και Νικόλαου Μάρτη , για τη σύμβαση μεταξύ ΔΕΗ και Πεσινέ .