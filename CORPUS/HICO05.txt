Ο τίτλος του βασιλιά της Σαρδηνίας παραχωρήθηκε από την Αγία Ρωμαϊκή Αυτοκρατορία στον Μπαρισόν Β΄ της Αρμπορέα και στον Έντζιο της Σαρδηνίας γιο του Γερμανού αυτοκράτορα Φρειδερίκου Β΄ .
Ο πρώτος απέτυχε να ενώσει το νησί παρά τους πολέμους που έκανε πολλά χρόνια με τους υπόλοιπους Δικαστές , έκλεισε τελικά μαζί τους ειρήνη ( 1172 ) .
Ο Έντζιο δεν είχε την ευκαιρία να το ολοκληρώσει , ο πατέρας του Φρειδερίκος Β΄ Χοενστάουφεν τον κάλεσε ( 1239 ) και τον διόρισε Γενικό Βικάριο της Ιταλίας , πέθανε αφού παρέμεινε 23 χρόνια σε φυλακή στην Μπολόνια ( 1272 ) .
Οι Βασιλείς της Αραγωνίας ξεκίνησαν την κατάκτηση της Σαρδηνίας ( 1324 ) , απέκτησαν τον πλήρη έλεγχο ( 1410 ) και κυβέρνησαν μέχρι το 1460 .
Το Βασίλειο της Σαρδηνίας και της Κορσικής ενώθηκε σε μια Ομοσπονδία κρατών που πήρε το όνομα Στέμμα της Αραγωνίας με ανώτατο κυβερνήτη τον βασιλιά της Αραγωνίας .
Το Στέμμα της Αραγωνίας συνεδρίαζε με αντιπροσώπους από όλα τα κράτη που απέκτησαν μεγάλη αξία όταν παντρεύτηκαν οι Καθολικοί Μονάρχες και ενώθηκε με το Στέμμα της Καστίλης ( 1469 ) .
Ο Πάπας Βονιφάτιος Η΄ σε μυστική ρήτρα στην `` Συνθήκη του Αναγκνί '' ( 1297 ) πρότεινε την ένωση των δύο νησιών σε ένα βασίλειο .
Ο Ιάκωβος Β΄ της Αραγωνίας έκανε συμφωνία με τον βασιλιά της Νεαπόλεως Κάρολο τον Χωλό να τον αναγνωρίσει βασιλιά της Σικελίας με τον όρο να του δώσει την Σαρδηνία και την Κορσική .
Οι Σικελοί δεν ήθελαν με κανέναν τρόπο την επιστροφή των Ανδεγαυών που τους είχαν θανατώσει όταν ξέσπασε ο Σικελικός Εσπερινός ( 1282 ) , ανακήρυξαν βασιλιά τον μικρότερο αδελφό του Ιακώβου Β΄ Φρειδερίκο Β΄ της Σικελίας παρά την αντίθεση του πάπα και του ίδιου του αδελφού του .
Η Σαρδηνία και η Κορσική είχαν έως τότε διαφορετικούς κυβερνήτες και ο πάπας είχε στόχο να ενώσει τα νησιά με το Βασίλειο της Σικελίας , το αποτέλεσμα ήταν να δημιουργηθεί το Βασίλειο των Δύο Σικελιών .
Τα τρία από τα τέσσερα βασίλεια της Σαρδηνίας πέρασαν μετά τον 9ο αιώνα από τους Βυζαντινούς στην Πίζα και την Γένοβα , η Κορσική από την άλλη πλευρά είχε κατακτηθεί από την Γένοβα ( 1133 ) .
Ο πάπας επιθυμούσε την λήξη του πολέμου ανάμεσα στους Γιβελλίνους της Πίζας και την Αγία Ρωμαϊκή Αυτοκρατορία .
Η εκκλησία της Σαρδηνίας είχε φύγει εξ'ολοκλήρου από τον έλεγχο του πατριαρχείου της Κωνσταντινούπολης , οι κάτοικοι ήταν Καθολικοί αλλά είχαν ισχυρή επίδραση από τους Ορθόδοξους Βυζαντινούς που κυβέρνησαν το νησί πολλά χρόνια .
Ο πάπας Βονιφάτιος Η΄ έκανε επέμβαση στην σύγκρουση ανάμεσα στον Οίκο των Καπετιδών του Ανζού και τον Οίκο της Βαρκελώνης , υποσχέθηκε στον Ιάκωβο Β΄ της Αραγωνίας να τον βοηθήσει να κερδίσει την Σαρδηνία από την Πίζα με αντάλλαγμα να παραδώσει την Σικελία στον Κάρολο τον Χωλό ( 1297 ) .
Ο Ιάκωβος Β΄ συμμάχησε με τον Ούγο Β΄ της Αρμπορέα ( 1323 ) , κατέκτησε από την Πίζα τις περιοχές του Κάλιαρι και της Γκαλλούρα με την Σάσσαρι , διεκδίκησε τις κατακτήσεις σαν Βασίλειο της Σαρδηνίας και της Κορσικής .
Το Βασίλειο της Αρμπορέα κήρυξε τον πόλεμο στο βασίλειο της Αραγωνίας ( 1353 ) αλλά το Στέμμα της Αραγωνίας ολοκλήρωσε την κατάκτηση του νησιού το 1420 .
Το Βασίλειο της Σαρδηνίας και της Κορσικής ήταν ξεχωριστή κρατική οντότητα στο Στέμμα της Αραγωνίας και δεν ενσωματώθηκε ποτέ με το Βασίλειο της Αραγωνίας .
Ο Πέτρος Δ΄ της Αραγωνίας παραχώρησε στο βασίλειο κυβερνητική και διοικητική αυτονομία , την κυβέρνηση των δύο νησιών ανέλαβε ένας υποτελής αντιβασιλιάς .
Ο Αλφόνσος Ε΄ της Αραγωνίας , βασιλιάς της Σικελίας και διάδοχος της Αραγωνίας αγόρασε τις αμφισβητούμενες περιοχές από την Δικαιοδοσία της Αρμπορέα ( 1420 ) και τον τελευταίο δικαστή Γουλιέλμο Γ΄ της Ναρμπόν ( 1370 - 1424 ) με 100.000 χρυσά φλορίνια .
Το `` Βασίλειο της Σαρδηνίας και της Κορσικής '' είχε στην κατοχή του ολόκληρο το νησί με μοναδική εξαίρεση την Καστελντόρια .
Η Κορσική δεν κατακτήθηκε ποτέ με αποτέλεσμα όταν το Στέμμα της Αραγωνίας ενώθηκε με το Στέμμα της Καστίλης δημιουργώντας το Ισπανικό στέμμα χάθηκε το νησί από τον βασιλικό τίτλο .
Η ήττα των τοπικών δικαστών στην Σαρδηνία , η ανακάλυψη της Αμερικής και ο στείρος φεουδαρχισμός έφεραν μεγάλη παρακμή στο βασίλειο της Σαρδηνίας .
Ακολούθησε μια σύντομη περίοδος επανάστασης από τον ευγενή Λεονάρντο Αλαγκόν μαρκήσιο του Οριστάνο απέναντι στον αντιβασιλιά Νικολό Καρρόζ , νίκησε την δεκαετία του 1470 τον βασιλικό στρατό αλλά συνετρίβη στην `` μάχη του Μάκομερ '' ( 1478 ) .
Οι επαναστάσεις σταμάτησαν από τότε οριστικά , οι επιδρομές πειρατών από την Αφρική και μία μεγάλη σειρά από επιδημίες ( 1582 , 1652 και 1655 ) χειροτέρεψαν σημαντικά την κατάσταση .
Το `` Βασίλειο της Σαρδηνίας και της Κορσικής '' που ιδρύθηκε επίσημα το 1297 άρχισε σταδιακά να αμφισβητείται , το 1324 οι σύμμαχοι του το έλεγαν `` Δικαιοδοσία της Αρμπορέας '' , ο Ιάκωβος Β΄ κυρίευσε το Κάλιαρι και την Γκαλλούρα που ανήκαν στην Πίζα σύμφωνα με την άδεια του πάπα .
Το βασίλειο της Αραγωνίας ξεκίνησε τον πόλεμο με τον Οίκο των Ντόρια και τον Οίκο των Μαλεσπίνα που ήταν Γενοβέζοι πολίτες και κατείχαν την κατείχαν την `` Δικαιοδοσία του Λογκουντόρο '' στα βορειοδυτικά της Σαρδηνίας και την πόλη του Αλγκέρο .
Η `` Δικαιοδοσία της Αρμπορέας '' ήταν το μόνο κράτος της Σαρδηνίας που είχε αποκρούσει όλες τις επιθέσεις και ήταν πολύ δύσκολη η υποταγή του , ο δικαστής Μαριανός Δ΄ ξεκίνησε τις κατακτήσεις των υπόλοιπων περιοχών του νησιού που ανήκαν στην Αραγωνία .
Η επανάσταση πέτυχε και έδιωξαν τους Αραγωνέζους από το μεγαλύτερο τμήμα της Σαρδηνίας , τους περιόρισαν μονάχα στα λιμάνια του Κάλιαρι και του Αλγκέρο ( 1368 ) .
Οι εντάσεις συνεχίστηκαν και ένας στρατός της Αρμπορέα υπό την ηγεσία του Γενοβέζου Μπρανκαλεόνε Ντόρια έφερε το μεγαλύτερο τμήμα του νησιού στην κυριαρχία της Δικαιοδοσίας της Αρμπορέας .
Η κατάσταση αντιστράφηκε όταν ένας στρατός από την Αραγωνία συνέτριψε τον στρατό της Αρμπορέας στην `` μάχη του Σανλουρί '' ( 1409 ) .
Η Δικαιοδοσία της Αρμπορέα πούλησε τις περιοχές που της είχαν απομείνει στο `` Βασίλειο της Σαρδηνίας '' με 100.000 χρυσά φιορίνια ( 1420 ) , η Αραγωνία κατείχε ολόκληρο το νησί εκτός από την πόλη Καστελντόρια που είχε κλαπεί από τον Οίκο των Ντόρια ( 1448 ) .
Η Κορσική ωστόσο η οποία ανήκε στην Δημοκρατία της Γένοβας και δεν κατακτήθηκε χάθηκε από τον βασιλικό τίτλο έναν αιώνα αργότερα .
Οι βασιλείς της Σαρδηνίας και της Κορσικής από τον Οίκο της Βαρκελώνης ήταν οι εξής : Οι βασιλείς της Σαρδηνίας και της Κορσικής από τον Οίκο της Τραστάμαρα ήταν οι εξής : Οι Αλλόβρυγες ένα Κελτικό φύλο εγκαταστάθηκε τον 3ο αιώνα π.χ . στην περιοχή ανάμεσα στον Ροδανό και τις Άλπεις , τον 4ο αιώνα μ.χ . η περιοχή της Σαβοΐας παραχωρήθηκε από την Αγία Ρωμαική Αυτοκρατορία στο Βασίλειο των Βουργουνδών .
Το Πεδεμόντιο κατοικήθηκε τα πρώτα χρόνια από φυλές Κέλτο-Λιγουρίων όπως οι Ταουρίνι και οι Σαλασσί , αργότερα υποτάχθηκαν στους Ρωμαίους ( 220 π.χ . ) που ίδρυσαν πολλές αποικίες όπως το Τορίνο και την Ιβρέα . Όταν έπεσε η Δυτική Ρωμαϊκή Αυτοκρατορία επιτέθηκαν στην περιοχή οι Βουργουνδοί και οι Γότθοι ( 5ος αιώνας ) , η Βυζαντινή Αυτοκρατορία και οι Λομβαρδοί ( 6ο αιώνας ) και οι Φράγκοι ( 773 ) .
Το Πεδεμόντιο ενσωματώθηκε στο Βασίλειο της Ιταλίας που διαιρέθηκε σε πολλά κράτη και κομητείες .
Ο Όθων της Σαβοΐας πρόσθεσε το Πεδεμόντιο στην Κομητεία της Σαβοΐας με πρωτεύουσα το Σαμπερί , άλλες περιοχές που παρέμειναν ανεξάρτητες ήταν το Άστι , η Αλεσσάντρια , η Μαρκιωνία του Σαλούτσο και η Μαρκιωνία του Μομφερράτου .
Η Κομητεία της Σαβοΐας προβιβάστηκε σε δουκάτο ( 1416 ) και ο Εμμανουήλ Φιλιβέρτος της Σαβοΐας μετακίνησε την πρωτεύουσα στο Τορίνο ( 1563 ) .
Η Ισπανική κυριαρχία στην Σαρδηνία έληξε όταν ξέσπασε τον 18ο αιώνα ο Πόλεμος της Ισπανικής Διαδοχής .
Η Συνθήκη της Ουτρέχτης ( 1713 ) μοίρασε τις Ευρωπαϊκές κτήσεις της Ισπανίας : Η Σαβοΐα δέχτηκε την Σικελία και τμήμα από το Δουκάτο του Μιλάνου , ο Κάρολος ΣΤ΄ της Αγίας Ρωμαϊκής Αυτοκρατορίας δέχθηκε τις Ισπανικές Κάτω Χώρες , το Βασίλειο της Νεαπόλεως , την Σαρδηνία και το υπόλοιπο από το Δουκάτο του Μιλάνου .
Ο Βίκτωρ Αμεδαίος Β΄ της Σαρδηνίας συμφώνησε να δώσει την Σικελία στον Αυστριακό Οίκο των Αψβούργων και να δεχτεί σαν αντάλλαγμα την Σαρδηνία , η αλλαγή κατοχυρώθηκε με την `` Συνθήκη της Χάγης '' ( 17 Φεβρουαρίου 1720 ) .
Το Βασίλειο της Σαρδηνίας υπήρχε από τον 14ο αιώνα , αυτό επέτρεψε στον Βίκτωρ Αμεδαίο να διατηρήσει τον τίτλο του βασιλιά παρά την απώλεια της Σικελίας .
Ο Βίκτωρ Αμεδαίος Β΄ αρνήθηκε την ανταλλαγή και προτιμούσε να ονομάζει τον εαυτό του περισσότερο βασιλιά της Σικελίας παρά της Σαρδηνίας .
Ο επίσημος τίτλος ήταν `` Βασιλιάς της Σαρδηνίας , της Κύπρου και της Ιερουσαλήμ '' , ο Οίκος της Σαβοΐας εξακολουθούσε να διεκδικεί την Κύπρο και την Ιερουσαλήμ που είχε κατακτήσει η Οθωμανική αυτοκρατορία .
Ο Κάρολος Εμμανουήλ Γ΄ της Σαρδηνίας προσάρτησε το Αρχιπέλαγος Λα Μανταλένα στο Στενό του Μπονιφάτσιο από την Δημοκρατία της Γένοβας ( 1767 - 1769 ) και διεκδικήθηκε σαν τμήμα της Κορσικής , το Αρχιπέλαγος ανήκε στην Σαρδηνία .
Οι βασιλείς της Σαρδηνίας από τον Οίκο των Αψβούργων ήταν οι εξής : Ο βασιλιάς της Σαρδηνία από τον Οίκο των Βουρβόνων ήταν : Ο Οίκος των Αψβούργων επανήλθε με τον βασιλιά : Το Βασίλειο της Σαρδηνίας και τα υπόλοιπα κράτη στο Στέμμα της Σαβοΐας ενώθηκαν στον Πόλεμο του Πρώτου Συνασπισμού εναντίον της Α΄ Γαλλικής Δημοκρατίας ( 1792 ) αλλά ηττήθηκαν από τον Ναπολέων Α΄ και υπέγραψαν την Συνθήκη των Παρισίων που επέτρεψε στον Γαλλικό στρατό να περάσει ελεύθερα από το Πεδεμόντιο ( 1796 ) .
Οι Γάλλοι κατέλαβαν το Τορίνο και ο Κάρολος Εμμανουήλ Δ΄ της Σαρδηνίας παραιτήθηκε από την Σαρδηνία , ψηφίστηκε στην συνέχεια η ένωση του Πεδεμοντίου με την Γαλλία .
Τα Αύστρο-Ρωσικά στρατεύματα κατέλαβαν λίγο την πόλη ( 1799 ) αλλά με την Μάχη του Μαρένγκο ( 1800 ) οι Γάλλοι κέρδισαν ξανά τον έλεγχο .
Το Στέμμα της Σαβοΐας κατέκτησε την πρώην Δημοκρατία της Γένοβας που έγινε ουδέτερη ζώνη απέναντι στην Γαλλία , η προσάρτηση επικυρώθηκε στο Συνέδριο της Βιέννης .
Οι επόμενοι κυβερνήτες της Σαρδηνίας ήταν : Βίκτωρ Εμμανουήλ Α΄ της Σαρδηνίας , Κάρολος Φήλιξ της Σαρδηνίας και Κάρολος Αλβέρτος της Σαρδηνίας που επικεφαλής στρατού αποκατέστησε τον Φερδινάνδο Ζ΄ στον Ισπανικό θρόνο .
Ο Βίκτωρ Εμμανουήλ Α΄ κατάργησε όλους τους νόμους του Ναπολέοντα που έγιναν μισητοί ιδιαίτερα στην Σαρδηνία , δεν χρησιμοποιούσαν ούτε τους δρόμους που είχαν κατασκευαστεί από τους Γάλλους .
Το βασίλειο της Σαρδηνίας εκβιομηχανίστηκε μετά το 1830 , με λαϊκή αντίδραση και φιλελεύθερη επανάσταση συντάχτηκε Σύνταγμα ( 1848 ) .
Το βασίλειο της Σαρδηνία που μέχρι τότε περιοριζόταν μόνο στο νησί επεκτάθηκε σε όλα τα εδάφη του Οίκου της Σαβοΐας με εξαιρετικές αλλαγές , έγινε πιό συγκεντρωτικό σύμφωνα με το Γαλλικό πρότυπο .
Ο Κάρολος Αλβέρτος ύστερα από πίεση κήρυξε τον πόλεμο στην Αυστρία μετά από μερικές επιτυχίες στην αρχή συνετρίβη στην `` μάχη του Κουστόζα '' ( 1848 ) από τον Γιόζεφ Ραντέτσκι ( 1766 - 1858 ) .
Το βασίλειο της Σαρδηνίας όπως όλα τα κράτη στην Ιταλική χερσόνησο και τα συσχετιζόμενα νησιά βρισκόταν σε συνεχείς ταραχές με μεγάλη πολιτική αστάθεια , μετά την συντριβή από την Αυστρία ο Κάρολος Αλβέρτος παραιτήθηκε υπέρ του γιού του Βίκτωρος Εμμανουήλ Β΄ .
Το φιλελεύθερο υπουργείο που εγκαταστάθηκε στην Σαρδηνία υπό την ηγεσία του κόμη Καβούρ στάθηκε η κινητήρια δύναμη για την Ιταλική ενοποίηση .
Το βασίλειο της Σαρδηνίας συμμετείχε στην Ιταλική ενοποίηση , στον Κριμαϊκό Πόλεμο συμμάχησε με την Οθωμανική αυτοκρατορία , την Μεγάλη Βρετανία και την Γαλλία εναντίον της Ρωσίας . Όταν ξέσπασε ο Δεύτερος Ιταλικός Πόλεμος της Ανεξαρτησίας ( 1859 ) το βασίλειο της Σαρδηνίας συντάχτηκε με την Γαλλία εναντίον της Αυστρίας , ο Ναπολέων Γ΄ δεν κράτησε τις υποσχέσεις που έδωσε στον Καβούρ να πολεμήσει μέχρι να κατακτηθεί ολόκληρο το Βασίλειο της Λομβαρδοβενετίας .
Μετά τις αιματηρές μάχες στην Ματζέντα και στο Σολφερίνο ο Ναπολέων Γ΄ βρήκε πολύ δαπανηρό να συνεχίσει τον πόλεμο , έκλεισε ειρήνη παρά την θέληση του Καβούρ και συμφώνησε να παραχωρηθεί η Λομβαρδία .
Η Αυστριακή κυβέρνηση αρνήθηκε να παραχωρήσει οποιοδήποτε έδαφος στο βασίλειο της Σαρδηνίας , συμφώνησαν να δώσουν την Λομβαρδία στον Ναπολέων που την έδωσε σαν αντάλλαγμα την περιοχή στο βασίλειο της Σαρδηνίας για να ικανοποιήσει τους Ιταλούς .
Ο Καβούρ παραιτήθηκε με οργή από το αξίωμα του όταν έμαθε ότι ο βασιλιάς Βίκτωρ Εμμανουήλ Β΄ δέχτηκε την συμφωνία .
Η Πάρμα , η Τοσκάνη , η Μόντενα και η Εμίλια-Ρομάνια ψήφισαν να ενωθούν με το βασίλειο της Σαρδηνίας , αυτό ανησύχησε τον Ναπολέων Γ΄ που δεν ήθελε ένα ισχυρό κράτος στα νότια της Γαλλίας και ζήτησε από το βασίλειο της Σαρδηνίας να παραχωρήσει την Σαβοΐα και την Νίκαια στην Γαλλία .
Οι δυο περιοχές παραχωρήθηκαν στους Γάλλους με δημοψήφισμα των μόνιμων κατοίκων σε ποσοστό 99.5 % .
Ο Τζουζέπε Γκαριμπάλντι ξεκίνησε εκστρατεία να κατακτήσει τις περιοχές νότια από τα Απέννινα όρη ( 1860 ) .
Το Βασίλειο των Δύο Σικελιών που ήταν το μεγαλύτερο βασίλειο στην περιοχή και επεκτεινόταν από το Αμπρούτσο και την Νάπολη στο κέντρο της Ιταλίας μέχρι την Μεσσήνη και το Παλέρμο στην Σικελία κατακτήθηκε , μετά βάδισε προς την Γκαέτα .
Ο Καβούρ ικανοποιήθηκε με την ενοποίηση αλλά ο Γκαριμπάλντι που ήταν πολύ περισσότερο επαναστατικός ήθελε να κατακτήσει την Ρώμη και διαμαρτυρήθηκε έντονα για την παραχώρηση της Νίκαιας στην Γαλλία .
Ο Γκαριμπάλντι απέτυχε επίσης να εκπληρώσει τις υποσχέσεις που είχε δώσει στους Σικελούς ώστε το ενοποιημένο κράτος να είναι Δημοκρατία αντί για βασίλειο και οι Σικελοί να έχουν μεγάλα οικονομικά κέρδη , οι επιθυμίες αυτές εκπληρώθηκαν μετά το 1946 .
Οι βασιλείς της Σαρδηνίας από τον Οίκο της Σαβοΐας ήταν οι εξής : Το Κοινοβούλιο της Σαρδηνίας ανακήρυξε με τον Νόμο 1861 την ένωση όλων των κρατών της Ιταλικής χερσονήσου μαζί με το Βασίλειο της Σικελίας στο βασίλειο της Ιταλίας .
Το Σύνταγμα και οι νόμοι του βασιλείου της Σαρδηνίας καθιερώθηκαν και επιβλήθηκαν σε ολόκληρη την Ιταλία .
Το Πεδεμόντιο παρέμεινε το πιο πλούσιο και το κυρίαρχο κράτος στην Ιταλική χερσόνησο , η πρωτεύουσα του Πεδεμοντίου Τορίνο παρέμεινε πρωτεύουσα του βασιλείου της Ιταλίας μέχρι το 1865 , στην συνέχεια μετακινήθηκε στην Φλωρεντία .