Σύμφωνα με την Εφημερίδα « Ταχυδρόμος της Βορείου Ελλάδος » ( 23/10/1921 ) , στις 25/10/1921 θα άρχιζε στο γήπεδο του Ηρακλή το νέο αγώνισμα « Μπάσκετ μπωλ » , το οποίο θα δίδασκε η ΧΑΝΘ .
Η ΧΑΝΘ είχε στενή συνεργασία με τον Ηρακλή , μάλιστα ιδρυτικό της μέλος ήταν και ο τότε πρόεδρος του Ηρακλή Απόστολος Κοσμόπουλος .
Λίγο αργότερα ( σύμφωνα με τον Τ.Β.Ε , 11/11/1921 ) , ο Ηρακλής πρωτοπόρησε και απέκτησε ομάδα μπάσκετ .
Την εποχή της ίδρυσης της ομάδας μπάσκετ πρόεδρος ήταν ο Απ .
Κοσμόπουλος και αρχηγός και υπεύθυνος των “ Αμερικανικών Αθλοπαιδιών ” ( όπως ονομάζονταν το μπάσκετ και το βόλεϊ ) ήταν ο Νικόλαος Βάγιας , ο οποίος διαδραμάτισε σημαντικό ρόλο στη δημιουργία της ομάδας μπάσκετ του Ηρακλή .
Το 1928 κατακτά το Πρωτάθλημα Ελλάδος το οποίο υπήρξε και το πρώτο στην ιστορία του θεσμού στην Ελλάδα .
Ο Ηρακλής αγωνίστηκε με τους Μπάτρικ Μπενλιάν , Λεβόν Μπαμπουλουζιάν , Σωκράτη Ελευθεριάδη , Γιώργο Περιστάνογλου , Γιάννη Ιωαννίδη και Γιάννη Αμπατζόγλου .
Επικράτησε με σημαντική διαφορά επί των αντιπάλων καθώς νίκησε τη Νηαρ Ηστ 37-19 , την ΑΕΚ 33-6 , τον Άρη 30-23 και τον ΒΑΟ στον τελικό με 26-19 .
Ο Γιάννης Αμπατζόγλου , που ήταν και ένας από τους παίκτες της ομάδας που κατέκτησε τον πρώτο τίτλο της ιστορίας του Ηρακλή , υπήρξε ένα από τα δεκατρία ιδρυτικά μέλη της παγκόσμιας ομοσπονδίας μπάσκετ FIBA , υπογράφοντας το πρακτικό ίδρυσής της το 1932 .
Το 1934 οι καλαθοσφαιριστές της ΧΑΝΘ ( Γ.Μαντόπουλος , Γ.Νανές , Μ.Αδαμίχου , Δ.Καπηλού , Αθανασίου , Σταμάτης και Καντζάς ) μεταγράφονται ομαδικά στον Ηρακλή .
Λίγους μήνες αργότερα το 1935 ο Ηρακλής αναδείχθηκε πρωταθλητής Ελλάδος για δεύτερη φορά στη ιστορία του , Επικράτησε επί του Πανιώνιου με 110-40 ( οι 100 πόντοι που σημείωσε αποτελούν σημαντική επίδοση για τα δεδομένα της εποχής ) , του Πανελλήνιου 72-45 και του Πειραϊκό με 2-0 ( ο Πειραϊκός δε αγωνίστηκε ) .
Την ομάδα αποτελούσαν οι Γ.
Νανές , Γ.
Μαντόπουλος , Δ.
Καπήλου , Μ.
Αδαμίχου , Μ.
Παπαγιάννης , Πολυμέρης , Κοκκίνης και Δοσόπουλος .
Το 1936 ο Ηρακλής κατέκτησε το πρωτάθλημα Θεσσαλονίκης ενώ κατέλαβε τη δεύτερη θέση στο πρωτάθλημα .
Στη συνέχεια υπήρξαν οικονομικές δυσκολίες και αρκετοί αθλητές αποχώρησαν ή μεταγράφηκαν όπως ο Νανές .
Το 1939 κατέκτησε το τοπικό πρωτάθλημα με αρχηγό τον Γ.
Μαντόπουλο .
Μεταπολεμικά την ομάδα αποτελούσαν οι αδερφοί Τζίκα , ο Γεώργιος Μαντόπουλος , ο Εμμανουήλ Καφάτος κ.α .
Ο Αντώνης Τζίκας ήταν ο αρχηγός της ομάδας ενώ ο Γεώργιος Μαντόπουλος αποτελούσε έναν από τους κορυφαίους αθλητές της .
Το 1946 το Προεδρείο του ΓΣ Ηρακλής ανέλαβε να συνεννοηθεί με τα άλλα σωματεία της πόλεως , για την ίδρυση Ομοσπονδίας Αθλοπαιδιών .
Το 1961 ο Ηρακλής ισοβάθμησε με τον Σπόρτινγκ και τον Παναθηναϊκό στην 1η θέση του πανελληνίου πρωταθλήματος με 11 βαθμούς , έχοντας 5 νίκες και 1 ήττα .
Δεν αγωνίστηκε στους αγώνες μπαράζ που αποφασίστηκαν καθώς διαμαρτυρήθηκε για τη συμμετοχή του Νάκιου στον Παναθηναϊκό και αποχώρησε .
Το 1964 ο Ηρακλής κατακτά τη δεύτερη θέση στο πρωτάθλημα Ελλάδας .
Τη χρονιά εκείνη είχε ισοβαθμήσει με την ΑΕΚ ( 31 βαθμούς , με 13 νίκες και 5 ήττες ) αλλά έχασε τον τίτλο σε αγώνα μπαράζ .
Οι παίκτες του Ηρακλή Γιάννης Μπούσιος και Αριστείδης Μούμογλου ήταν ο δεύτερος και τρίτος καλύτερος σκόρερ του πρωταθλήματος .
Τη σεζόν 1971-72 ο αναδείχθηκε Αριστείδης Μούμογλου πρωτος σκόρερ της Α εθνικής με 654 πόντους .
Στις 13 Ιουλίου του 1972 σημείωσε το ρεκόρ πόντων σε ένα αγώνα που εξακολουθεί να παραμένει ακατάριπτο .
Απέναντι στην ομάδα του ΒΑΟ ο Μούμογλου σκόραρε 145 πόντους σε ένα αγώνα που ο Ηρακλής κέρδιε με 170-94 ( δεν είχε ακόμα θεσμοθετηθεί το σουτ τριών πόντων ) .
Το 1979 η εθνική Ελλάδος κατακτά το χρυσό μετάλλιο στους Μεσογειακούς Αγώνες έχοντας δυο αθλητές του Ηρακλή στη σύνθεση της , τον Τάκη Καρατζουλίδη και το Σωτήρη Σακελλαρίου .
Το 1981 ο Ηρακλής αγωνίστηκε στον τελικό του Κυπέλλου Ελλάδας όμως τροπαιούχος αναδείχθηκε η ΑΕΚ καθώς είχε στη σύνθεσή της τον ομογενή Κερτ Ράμπις .
Το 1987 ολοκληρώθηκε η κατασκευή του Ιβανωφείου κλειστού γυμναστηρίου το οποίο υπήρξε έδρα του συλλόγου .
Το 1987 αποκτήθηκε από τον Ηρακλή για τις ευρωπαϊκές υποχρεώσεις ο Ντέιβιντ Ίνγκραμ ο οποίος συμμετείχε από την επόμενη σεζόν και στο πρωτάθλημα .
Τις 4 σεζόν που συμμετείχε στο ελληνικό πρωτάθλημα ο Ίνγκραμ αναδείχθηκε 2ος σκόρερ.Το 1988 η εφηβική ομάδα βγαίνει πρωταθλήτρια Ε.ΚΑ.Σ.Θ . και κατακτά την 2η θέση στο Πανελλήνιο Πρωτάθλημα της Τρίπολης .
Το 1989 ο φόργουορντ του Ηρακλή Δημήτρης Παπαδόπουλος κατακτά με την εθνική Ελλάδας το ασημένιο μετάλλιο στο Ευρωμπάσκετ .
Το 1994 ο Ηρακλής αγωνίζεται στον τελικό του Κυπέλλου Ελλάδας .
Το 1995 αγωνίζεται στον ημιτελικό του Κυπέλλου Κυπελλούχων Ευρώπης με κορυφαίο τον Γουώλτερ Μπέρι .
Το 1995 η εφηβική ομάδα μπάσκετ του Ηρακλή κατέκτησε το Πρωτάθλημα Ελλάδας .
Το 1996 αγωνίζεται στον τελικό του Κυπέλλου Ελλάδας έχοντας στη σύνθεσή του το Ρόι Τάρπλεϊ και τον Ξάβιερ Μακντάνιελ δυο αθλήτες με αξιόλογη θητεία στο NBA .
Το 1997 αγωνίζεται στον ημιτελικό του Κυπέλλου Κυπελλούχων Ευρώπης .
Το 1998 οι ομάδες μπάσκετ εφήβων και παίδων του Ηρακλή αναδείχθηκαν Πρωταθλήτριες Ελλάδος στις κατηγορίες τους .
Κατά το τέλος της δεκαετίας η ανδρική ομάδα μπάσκετ του Ηρακλή συγκέντρωσε και ανέδειξε ορισμένους από τους πιο χαρισματικούς νεαρούς Έλληνες αθλητές με κορυφαίο το Δημήτρη Διαμαντίδη ο οποίος εντάχθηκε στην ομάδα το 1999 και παρέμεινε ως το 2004 .
Την περίοδο 2000-01 η ομάδα μπάσκετ του Ηρακλή συμμετείχε στη Σουπρολίγκα και προκρίθηκε στις 16 καλύτερες ομάδες της διοργάνωσης .
Με τον Ηρακλή αγωνίζονταν εκείνη τη χρονιά ο Δημήτρης Διαμαντίδης , ο Νίκος Χατζηβρέττας , ο Λάζαρος Παπαδόπουλος και ο Σοφοκλής Σχορτσανίτης , που υπήρξαν τέσσερις από τους στυλοβάτες των επιτυχιών της Εθνικής Ελλάδος η οποία τα επόμενα χρόνια αναδείχθηκε πρωταθλήτρια Ευρώπης και δευτεραθλήτρια κόσμου .
Το 2002 ο Νίκος Χατζηβρέττας αναδεικνύεται πρώτος σκόρερ του ελληνικού πρωταθλήματος , ενώ το 2004 ο Διαμαντίδης κέρδισε το βραβείο MVP του Ελληνικού Πρωταθλήματος .
Τον αγωνιστικό υποβιβασμό της ομάδας ακολούθησε πολύωρο συμβούλιο μεταξύ των διοικούντων της Κ.Α.Ε .
Ηρακλής ( πρόεδρος ήταν ο Μάκης Σαρλής ) , στο οποίο και αποφασίστηκε η διάλυσή της .
Καθώς αδυνατούσαν να εξυπηρετήσουν τα οικονομικά βάρη της ομάδας , προτίμησαν τον εθελοντικό υποβιβασμό στην πρώτη μη επαγγελματική κατηγορία , τη Β ' Εθνική , προκειμένου ο σύλλογος να εξυγιανθεί από τα δυσβάστακτα χρέη .
Στη διάρκεια του καλοκαιριού υπήρξε έντονη πλην ανεπιβεβαίωτη φημολογία για διαπραγματεύσεις απορρόφησης του Πανελληνίου από τον Ηρακλή , με την Επιτροπή Επαγγελματικού Αθλητισμού να απορρίπτει στα τέλη Αυγούστου αίτημα του Πανελληνίου για μεταβίβαση μετοχών στο Γιάννη Κουζούνη , μέλος της Κ.Α.Ε .
Ηρακλής .
Με τον τρόπο αυτό το τμήμα ανδρικής καλαθοσφαίρισης πέρασε στη δικαιοδοσία του Ερασιτέχνη Ηρακλή , ο οποίος βασανιζόταν ευρύτερα από σοβαρά διοικητικά και οικονομικά προβλήματα που κλιμακώθηκαν τα επόμενα χρόνια .
Το ίδιο καλοκαίρι και το ποδοσφαιρικό τμήμα υποβιβάστηκε από την Α ' Εθνική απευθείας στη Δ ' Εθνική για εξωαγωνιστικούς λόγους .
Την αγωνιστική περίοδο 2011-12 φάνηκε και στο αγωνιστικό κομμάτι ο αντίκτυπος των ανωτέρω γεγονότων , με την ομάδα να αντιμετωπίζει σοβαρό κίνδυνο νέου υποβιβασμού .
Ο Ηρακλής , με γενικό αρχηγό το Χρήστο Χρηστίδη , ξεκίνησε τη χρονιά με την εφηβική του ομάδα υπό την καθοδήγηση του Μάκη Καλανταρίδη , διευθυντή των τμημάτων υποδομής .
Σταδιακά η ομάδα ενισχύθηκε με επαγγελματίες παίκτες , ενώ τη σκυτάλη του προπονητή πήρε στα μέσα Οκτωβρίου ο Θοδωρής Αλμπάνης .
Το Μάρτιο έλαβε χώρα νέα αλλαγή προπονητή , με τον Αντώνη Κυρίτση να αναλαμβάνει καθήκοντα , ενώ τη χρονιά ολοκλήρωσε ο Δημήτρης Βατός .
Την περίοδο αυτή το Πρωτάθλημα της Β ' Εθνικής διοργανώθηκε με τη συμμετοχή 16 ομάδων σε κοινό Όμιλο .
Η ομάδα της Θεσσαλονίκης συγκέντρωσε 11 νίκες και 19 ήττες ολοκληρώνοντας τις αγωνιστικές της υποχρεώσεις στη 13η θέση της τελικής κατάταξης , εξασφαλίζοντας τελικά την παραμονή της .
Στη διοργάνωση του Κυπέλλου Ελλάδος το πρώτο παιχνίδι του Ηρακλή κατακυρώθηκε υπέρ του άνευ αγώνος , εφόσον αποχώρησε ο αντίπαλός του Ερμής Λαγκαδά .
Στη συνέχεια , ο ίδιος ο Ηρακλής δήλωσε την εθελοντική του αποχώρηση από τη διοργάνωση , για δεύτερη συνεχόμενη χρονιά , αφήνοντας το Διαγόρα Ρόδου να προκριθεί .
Τον Ιούνιο του 2012 σημειώθηκαν νέες εξελίξεις στο διοικητικό κομμάτι , όταν και έλαβε χώρα επεισοδιακή εκλογική διαδικασία μεταξύ των παραγόντων κ.
Χρήστου Χρηστίδη και Νίκο Αγγέλου , με τον πρώτο τελικά να αναλαμβάνει επικεφαλής του τμήματος μπάσκετ .
Την αγωνιστική περίοδο 2012-13 η ομάδα παρουσίασε σημαντική αγωνιστική βελτίωση .
Τον Ιούλιο του 2012 πρώτος προπονητής του συλλόγου ανέλαβε ο Θωμάς Κωστόπουλος με βοηθό το Δημήτρη Βατό .
Ο Ηρακλής τερμάτισε στη 2η θέση του βαθμολογικού πίνακα του Πρωταθλήματος , συγκεντρώνοντας 17 νίκες και 7 ήττες στα πλαίσια του νεοσύστατου Ομίλου Βορρά. , και διεκδίκησε την άνοδο σε αγώνα μπαράζ απέναντι στην Α.Ε.Κ. , που κατέλαβε την ίδια θέση στον Όμιλο Νότου .
Η αθηναϊκή ομάδα επικράτησε των κυανόλευκων στην παράταση με σκορ 83-76 ( 71-71 κ.α . ) παίρνοντας η ίδια το εισιτήριο για την Α2 Εθνική .
Ωστόσο , μετά την εθελοντική αποχώρηση του Γ.Σ .
Περιστερίου από τα επαγγελματικά πρωταθλήματα , στην Α2 ανήλθε και ο Ηρακλής ως πρώτος επιλαχών .
Τη χρονιά αυτή οι ομάδες της Β ' Εθνικής δε συμμετείχαν στο Κύπελλο , ομοίως και ο Ηρακλής .
Ο αρχηγός της ομάδας , Κώστας Μπεχλιβάνης , σε ηλικία 39 ετών αναδείχθηκε 2ος καλύτερος σκόρερ της κατηγορίας .
Στην ετήσια ψηφοφορία των προπονητών της Β ' Εθνικής ( Ομίλου Βορρά ) που διεξάγεται από τον ιστότοπο InfoBasket.gr , o Μπεχλιβάνης αναδείχθηκε καλύτερος παίκτης της χρονιάς και οι αθλητές του συλλόγου Γιάννης Σταμπουλής και Μιχάλης Καζάκος αναδείχθηκαν καλύτερος παίκτης κάτω των 22 ετών και καλύτερος αμυντικός παίκτης αντίστοιχα .
Εξωαγωνιστικά ο Ερασιτέχνης Ηρακλής Θεσσαλονίκης βρέθηκε σε ιδιαίτερα δεινή θέση την περίοδο αυτή , παραμένοντας ουσιαστικά χωρίς κεντρική διοίκηση ( ο Χρηστίδης παρέμεινε επικεφαλής του ανδρικού μπάσκετ ) .
Στα τέλη φθινοπώρου το Υπουργείο Οικονομικών αιτήθηκε τη διάλυση του συλλόγου , με την κατηγορία ότι λειτούργησε σε βάρος του καταστατικού του , ως κερδοσκοπικός οργανισμός .
Το αίτημα υπογράφηκε από την Περιφέρεια Κεντρικής Μακεδονίας .
Ξεκινώντας τις προετοιμασίες του για τη συμμετοχή στο Πρωτάθλημα της Α2 Εθνικής την περίοδο 2013-14 , ο Ηρακλής ανακοίνωσε την πρόσληψη του προπονητή Δημήτρη Τσολάκη .
Ο Κωστόπουλος παρέμεινε στην ομάδα ως βοηθός , καθώς το Νοέμβριο θα αποχωρούσε λόγω των στρατιωτικών του υποχρεώσεων .
Στα τέλη Αυγούστου , ωστόσο , ο Τσολάκης υπέβαλε δυσαρεστημένος την παραίτησή του χωρίς να αποσαφηνιστεί η αιτία .
Λίγες ημέρες μετά παραιτήθηκε από την ηγεσία της ομάδας και ο κ.
Δημήτρης Χρηστίδης , αφήνοντας το τμήμα στα χέρια των κ.
Σταύρου Ποιμενίδη , Σάκη Αποστολίδη και Αντώνη Σαμαρά .
Λίγο πριν από την έναρξη της περιόδου την τεχνική ηγεσία του Ηρακλή ανέλαβε ο Στέφανος Πέρκος .
Οι υποχρεώσεις της ομάδας ξεκίνησαν με αγώνα για το Κύπελλο Ελλάδος στον οποίο ηττήθηκε με σκορ 60-61 από τον Ο.Φ.Η . με αποτέλεσμα να αποκλειστεί από τη συνέχεια της διοργάνωσης .
Ενώ το πρωτάθλημα βρισκόταν σε πλήρη εξέλιξη , το πρώην πια μέλος της διοικούσας επιτροπής Σταύρος Ποιμενίδης προχώρησε σε μηνύσεις προς φιλάθλους του Ηρακλή , κάτι που οδήγησε τη διοικούσα επιτροπή του τμήματος πολύ κοντά στην παραίτηση .
Τελικά οι κ.
Σάκης Αποστολίδης , Αντώνης Σαμαράς , Ιωάννης Μπούτζιος και Ευάγγελος Τσίμος ανακάλεσαν την απόφασή τους , η ομάδα , ωστόσο , τιμωρήθηκε με ποινή 4 αγωνιστικών κεκλεισμένων των θυρών για επεισόδια στη διάρκεια της χρονιάς .
Λίγο πριν ολοκληρωθεί το Πρωτάθλημα , ο Γιώργος Κυρούδης αντικατέστησε το Στέφανο Πέρκο στο πόστο του πρώτου προπονητή .
Κατά την ολοκλήρωση της χρονιάς ο Ηρακλής είχε συγκεντρώσει 12 νίκες και 14 ήττες .
Στον τελικό βαθμολογικό πίνακα σημειώθηκε ισοβαθμία μεταξύ του Αρκαδικού , του Ηρακλή και του Φιλίππου Βέροιας , οι οποίοι τοποθετήθηκαν στις θέσεις 6 , 7 και 8 αντίστοιχα .
Πρώτος σκόρερ της ομάδας για τη χρονιά αυτή ήταν ο Σέρβος Μίροσλαβ Τσουμπρίλο ο οποίος σε 25 ματς σημείωσε συνολικά 273 πόντους έχοντας ποσοστά 74 % στις βολές , 54 % στα δίποντα , 38 % στα τρίποντα , αλλά και 161 ριμπάουντ .
Στη συγκομιδή πόντων ακολούθησαν οι Κώστας Μπεχλιβάνης ( 269 πόντοι σε 25 αγώνες , ποσοστά ευστοχίας 78 % - 40 % - 42 % ) και Κώστας Τσότσος ( 260 πόντοι σε 26 αγώνες , ποσοστά ευστοχίας 73 % - 48 % - 31 % ) .
Οι σεζόν 2013-2016 συνοδεύτηκαν από μέτριες αγωνιστικές επιδόσεις , και η ομάδα έμεινε μακριά από τις θέσεις που οδηγούσαν στην άνοδο .
Τον Ιούνιο του 2015 ανακοινώθηκε η είσοδος του κ.
Θεόδωρου Δρακόπουλου στην διοικούσα επιτροπή .
Τον Ιούνιο του 2016 ο κ.
Σάκης Αποστολίδης ανακοινώνει την αποχώρηση του από τα κοινά της ομάδος .
Τον Απρίλιο του 2018 ανακοινώνεται η σύσταση της « ΚΑΕ ΗΡΑΚΛΗΣ 2017 » , με την πλήρη επωνυμία « Γυμναστικός Σύλλογος Θεσσαλονίκης ο Ηρακλής Καλαθοσφαιρική Ανώνυμη Εταιρεία » με Πρόεδρο και Διευθύνοντα Σύμβουλο τον κ.
Θεόδωρο Δρακόπουλο .
Η πορεία της ομάδας την τριετία 2016-2019 ήταν αισθητά βελτιωμένη , έχοντας αξιόμαχα ρόστερ , καλές αγωνιστικές επιδόσεις και συμμετοχή στα μπαράζ ανόδου κάθε χρονιά .
Την σεζόν 2018-2019 η ομάδα ολοκληρώνει την κανονική διάρκεια αήττητη στο Ιβανώφειο , με συνολικό ρεκόρ 24-6 , εξασφαλίζοντας έτσι την δεύτερη θέση της βαθμολογίας και την συμμετοχή της στα μπαράζ ανόδου .
Αρχικά αντιμετωπίζει στον ημιτελικό τον Χαρίλαο Τρικούπη Μεσολογγίου με επιμέρους σκορ 2-0 , έχοντας νικήσει μέσα-έξω στην κανονικη διάρκεια της σεζόν .
Ο Ηρακλής συνέτριψε με 94-59 τον Χαρίλαο Τρικούπη στο Ιβανώφειο και πέρασε στον τελικό ανόδου όπου αντιμετώπισε την Καστοριά με επίσης επιμέρους σκορ 2-0 .
Ο τελικός διεξήχθη μέσα σε ένα κατάμεστο Ιβανώφειο στις 22/5/2019 όπου ο Ηρακλής έφτασε στην νίκη με 84-61 μετά από μία ακόμα επιβλητική εμφάνιση . Έτσι μπήκε ένα τέλος στα `` πέτρινα χρόνια '' της ομάδος και έγινε πραγματικότητα η επιστροφή στην ΕΚΟ Basket League μετά από 8 χρόνια περιπλάνησης στην Α2 Εθνική .
Σε αυτόν τον σύνδεσμο μπορείτε να παρακολουθήσετε τον νικητήριο τελικό καθώς και τους πανηγυρισμούς που επακολούθησαν .
Στις 16/5/2019 ενεργοποιήθηκε η εταιρεία « ΚΑΕ ΗΡΑΚΛΗΣ 2017 » και η ομαδα αδειοδοτήθηκε από την Επιτροπή Επαγγελματικού Αθλητισμού , προκειμένου να είναι έτοιμη για την συμμετοχή της στην μεγάλη κατηγορία την ερχόμενη σεζόν .
Την αγωνιστική περίοδο 2019-2020 ο Ηρακλης επανηλθε στην ΕΚΟ Basket League μετα απο 8 χρονια .
Η σεζον ολοκληρώθηκε πρόωρα λόγω της πανδήμιας του κορωνόιου και ο Ηρακλής κατέλαβε την 7η θέση με 29 βαθμους , έχοντας 9 νίκες και 11 ήττες σε σύνολο 20 αγώνων .
Στις 3 Ιουλίου 2020 , ανακοινώθηκε ότι η ομάδα επιστρέφει στις ευρωπαϊκές διοργανώσεις , με την συμμετοχή της στο Μπάσκετμπολ Τσάμπιονς Λιγκ της περιόδου 2020-2021 .
Ο Ηρακλής Θεσσαλονίκης έχει μεγάλη παράδοση ως φυτώριο ταλέντων .