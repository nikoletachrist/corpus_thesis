Πέραν των πάρκων και των δασών , τα Ω-ντε-Σεν είναι πλήρως αστικοποιημένα , κάτι που τα καθιστά μία πόλη-νομό .
Ο Σηκουάνας βρέχει 17 από τις 36 κοινότητες των Ω-ντε-Σεν .
Τριάντα έξι γέφυρες , από τις οποίες οι εικοσιτέσσερις αυτοκινητιστικές και οι τέσσερις σιδηροδρομικές , διέρχονται του Σηκουάνα .
Μεταξύ αυτών των γεφυρών , απαντώνται η Γέφυρα του Νεϊγί , η οποία είναι η σημαντικότερη αστική γέφυρα στην Ευρώπη όσον αφορά την οδική κίνηση , η σιδηροδρομική γέφυρα της Ανιέρ , η οποία , με τις δέκα γραμμές της , είναι η μακρύτερη σιδηροδρομική γέφυρα στην Ευρώπη , και η γέφυρα του Σαιν-Κλου που είναι και η παλαιότερη των γεφυρών των Ω-ντε-Σεν , με την πρώτη της εκδοχή να ανάγεται στον 9ο αιώνα .
Ο νομός των Ω-ντε-Σεν έχει την μορφή ημισελήνου , η οποία περικλείει το δυτικό τμήμα του Παρισιού , το οποίο εκτείνεται από την Κοιλάδα Σαιν-Ντενί στα βόρεια έως τον αυτοκινητόδρομο A6 στα νότια .
Κύριο χαρακτηριστικό του είναι πως διασχίζεται από τον Σηκουάνα , ο οποίος παρουσιάζει , ως ιδιομορφία , δύο αισθητές κούρμπες , οι οποίες προκαλούνται από την παρουσία δύο λόφων : Στα βόρεια , ο νομός αποτελείται από ολίπεδες πεδιάδες , ενώ ο νότος αποτελείται από ένα οροπέδιο το οποίο αποτελείται από ασβεστόλιθο απ'όπου , επί αιώνες , εξορύσσονταν οικοδομικά υλικά .
Τα ορυχεία του Σατιγιόν , του Μπανιέ και της Κλαμάρ γέννησαν την πλειοψηφία των μνημείων του Παρισιού , με πολλές υπόγειες στοές τους να παραμένουν μέχρι και σήμερα .
Το οροπέδιο από ασβεστόλιθο διακόπτεται , στα ανατολικά , από την κοιλάδα της Μπιέβρ που οριοθετεί , ανά σημεία , τον νομό .
Ο νομός των Ω-ντε-Σεν συνορεύει με τους νομούς της Σεν-Σαιν-Ντενί στα βορειοανατολικά , της Βαλ-ντ'Ουάζ στα βόρεια , των Υβελίν στα δυτικά , της Εσσόν στα νότια , της Βαλ-ντε-Μαρν στα νοτιοανατολικά και του Παρισιού στα ανατολικά .
Το κλίμα των Ω-ντε-Σεν είναι σχετικά ίδιο με αυτό του υπολοίπου της Παρισινής λεκάνης με ήπιους χειμώνες , σχετικά συχνές βροχοπτώσεις κατά το φθινόπωρο , ήπια άνοιξη και υψηλές θερμοκρασίες κατά το καλοκαίρι .
Κυριαρχεί ένα μικρόκλιμα με θερμοκρασία υψηλότερη , κατά μερικές μονάδες , του υπολοίπου βόρειου τμήματος της Γαλλίας , λόγω της γεωγραφικής του θέσης εντός λεκάνης και του φαινομένου της υψηλής θερμοκρασίας που παρατηρείται στο σύνολο της Παρισινής μητροπολιτικής περιοχής .
Οι κοινότητες με περισσότερους από 15.000 κατ/τ.χλμ . εκπροσωπούν ποσοστό μικρότερο του 17 % της έκτασης των Ω-ντε-Σεν , αλλά ποσοστό μεγαλύτερο του 35 % του συνολικού πληθυσμού των Ω-ντε-Σεν .
Από αυτή την δημογραφική πυκνότητα , σε συνδυασμό με μια υψηλή οικονομική δραστηριότητα , προκύπτει μια συχνή συμφόρηση των Μέσων Μαζικής Μεταφοράς και του οδικού δικτύου της περιοχής , απ'όπου προκύπτει η αναγκαιότητα ανάπτυξης του δικτύου RATP/SNCF , το οποίο είναι λιγότερο εξελιγμένο απ'ότι εντός του Παρισιού , για επίπεδο χρήσης και πυκνότητα των χρηστών που , σε ορισμένες περιπτώσεις , είναι κατά πολύ ανώτερη αυτής του Παρισιού .
Με 44 σταθμούς του transilien , 21 σταθμούς του μετρό , 13 σταθμούς του tramway και 19 σταθμούς του RER , τα Ω-ντε-Σεν μετρούν 97 σταθμούς βαρέων μεταφορών .
Αυτό έχει ως αποτέλεσμα έναν ποσοστό 0,55 στάσεων ανά τετραγωνικό χιλιόμετρο , αλλιώς , μία στάση για 15.975 κατοίκους ( πληθυσμός 2008 ) .
Οι επεκτάσεις υπό κατασκευή , καθώς και η κατασκευή νέων γραμμών αναμένεται να αυξήσουν τον αριθμό των στάσεων σε 134 έως το 2012 ( πηγή RATP ) , αλλίως , κατά μέσο όρο 0,76 στάσεις ανά τετραγωνικό χιλιόμετρο .
Τα Ω-ντε-Σεν ( σημερινή έκταση ) αποτελούν έναν από τους τόπου γέννησης των δημοσίων μεταφορών , με την πρώτη γραμμή μαζικής μεταφοράς μέσω τρένου που την διέσχιζε να χρονολογείται στο 1837 , στη διάρκεια της βασιλείας του Βασιλιά Λουδοβίκου-Φίλιππου Α΄ ( Μοναρχία του Ιουλίου ) : την γραμμή Παρίσι - Σαιν-Ζερμάν-αν-Λαι , τα εγκαίνια της οποίας έγιναν από την Βασίλισσα Μαρία-Αμελία στις 26 Αυγούστου 1837 , και η οποία έκανε στάση στις σημερινές πόλεις του Κλισί και Λεβαλουά-Περέ , Ανιέρ-συρ-Σεν , Λα Γκαρέν-Κολόμπ , Ναντέρ και Ρυέιγ-Μαλμαιζόν . Έπειτα από την ακύρωση μιας απόφασης του Συνταγματικού Δικαστηρίου από το Συμβούλιο Επικρατείας στις 11 Ιουλίου 2008 , το σύστημα ελεύθερης χρήσης ποδηλάτων Vélib ' επεκτάθηκε στις δώδεκα κοινότητες των Ω-ντε-Σεν που συνορεύουν με το Παρίσι και το Δάσος της Βουλώνης .
Το Ελικοδρόμιο του Παρισιού - Ισί-λε-Μουλινώ ( OACI : LFPI ) είναι ένα ελικοδρόμιο το οποίο βρίσκεται στο Παρίσι , πέρα από την Πορτ ντε Σεβρ και την νότια περιφερειακή λεωφόρο , σε μια ζώνη που αποτελεί επέκταση του 15ου Διαμερίσματος , το οποίο συνορεύει με την κοινότητα του Ισί-λε-Μουλινώ στα Ω-ντε-Σεν .
Ο χώρος αυτός είναι διάσημος για την συνεισφορά του στην ιστορία της αεροπλοΐας , στις αρχές του 20ού αιώνα .
Φορέας εκμετάλλευσής του είναι η εταιρεία Aéroports de Paris .
Η ποταμίσια κίνηση στον Σηκουάνα είναι ιδιαίτερα σημαντική στο ύψος του Πορ ντε Ζενβιλιέ , πρώτου λιμανιού της Ιλ-ντε-Φρανς , πρώτου γαλλικού ποταμίσιου λιμανιού ( μπροστά από αυτά του Στρασμπούρ επί του Ρήνου και της Λυών επί του Ροδανού ) , και δεύτερου ποταμίσιου στην Ευρώπη ( μετά το Ντούισμπουργκ της Γερμανίας ) .
Το λιμάνι του Ζενβιλιέ διαχειρίζεται η εταιρεία Port autonome de Paris ( πλέον `` Ports de Paris '' ) , ενώ εξυπηρετείται από μια σιδηροδρομική γραμμή και έναν αγωγό .
Η Ports de Paris διαχειρίζεται ταυτόχρονα το λιμάνι της Ναντέρ , το οποίο βρίσκεται στην ZAC des Guilleraies . Όσον αφορά το εθνικό δίκτυο αυτοκινητοδρόμων , ο νομός κυκλώνεται στο ανατολικό τμήμα του από την Περιφερειακή Λεωφόρο του Παρισιού και στα βόρεια , στα δυτικά και τα νότια από τον A86 ( παριζιάνικος υπερ-περιφερειακός ) .
Εξυπηρετείται από την N118 με εκκίνηση την Σεβρ που κατεβαίνει προς την Εσσόν , η οποία διασταυρώνεται με τον A86 στο ύψος του Πετί Κλαμάρ , τον A13 που ξεκινά από το Παρίσι κοντά στην Μποουλόν-Μπιγιανκούρ , ο οποίος συνδέεται με τον περιφερειακό του Παρισιού στο ύψος της Πορτ ντε Σαιν-Κλου , τον A14 που ξεκινά από την Λα Ντεφάνς ( στο ύψος της Κουρμπεβουά και του Πυτώ ) και ο οποίος κατευθύνεται προς τα βορειοδυτικά περνώντας , υπογείως μέσω σήραγγας , από την Ναντέρ , την RN13 που διασχίζει το Νεϊγί-συρ-Σεν και που εκτείνεται μεταξύ Παρισιού ( Πορτ Μαϊγιό ) και Κουρμπεβουά/Πυτώ και που καταλήγει στην Κυκλική Λεωφόρο της Λα Ντεφάνς και την N315 στο Ζενβιλιέ .
Ο ιστορικός άξονας είναι επίσης ένας οδικός άξονας πρώτης γραμμής , ο οποίος συνδέει το Μουσείο του Λούβρου , την Πλας ντε λα Κονκόρντ , τα Ηλύσια Πεδία , την Πλας ντε λ'Ετουάλ και την Πορτ Μαϊγιό εντός του νομού του Παρισιού , και το Νεϊγί-συρ-Σεν και την Λα Ντεφάνς στα Ω-ντε-Σεν .
Στο Παρίσι , αντίστοιχα , ο οδικός άξονας αυτός ξεκινά από την ένωση της Πλας ντε λα Νασιόν με την Πλας ντε λα Μπαστίγ , στο Μαραί και στο Δημαρχιακό Μέγαρο του Παρισιού .
Ο άξονας αυτός πρώτης γραμμής αποτελεί αντικείμενο σημαντικών μελετών για την τμηματική υπογειοποίηση της RN13 ( Λεοφώρος Σαρλ-ντε-Γκωλ ) στο Νεϊγί-συρ-Σεν ( Ω-ντε-Σεν ) . Ένα μεγάλο τμήμα του εθνικού οδικού δικτύου υποβαθμίστηκε σε νομαρχιακό οδικό δίκτυο την περίοδο μεταξύ 1980 και 2006 .
Οι κυριότεροι νομαρχιακοί αυτοκινητόδρομοι είναι : ο RD7 ( κατά μήκος της αριστερής όχθης του Σηκουάνα ) , ο RD1 ( κατά μήκος της δεξιάς όχθης του Σηκουάνα ) που διασπώνται σε δύο τμήματα λόγω της διάσχισης του Δάσους της Βουλώνης , ο RD986 μεταξύ Βιλνέβ-λα-Γκαρέν και Ναντέρ , ο RD913 μεταξύ Πυτώ και Ρυέιγ-Μαλμαιζόν , ο RD906 μεταξύ Μονρούζ και Κλαμάρ , ο RD907 μεταξύ Μπουλόν-Μπιγιανκούρ και Βωκρεσόν , ο RD985 μεταξύ Συρέν και Βιλ ντ'Αβραί , ο RD131 μεταξύ Ναντέρ και Λα Γκαρέν-Κολόμπ .
Ο νομός των Ω-ντε-Σεν είναι ο πρώτος νομός της Γαλλίας σε χιλιόμετρα υπόγειων σηράγγων με σήραγγες , πολλές φορές , ανώτερες των 300 μ . ( 22.5 μ. ) .
Το RER A και η Γραμμή L του Σαιν-Λαζάρ μοιράζονται τις γραμμές της αρχαιότερης σιδηροδρομικής γραμμής της Ιλ-ντε-Φρανς μεταξύ Σαιν-Λαζάρ και Λε Πεκ ( πρώτος τερματικός σταθμός ) και Σαιν-Ζερμάν-αν-Λαι .
Πράγματι , το βόρειο τμήμα του νομού γνώρισε τις απαρχές της ανάπτυξης των σιδηροδρομικών μετακινήσεων από το πρώτο μισό , κιόλας , του 19ου αιώνα ( 1837 ) , και περιλαμβάνει μεγάλο αριθμό σιδηροδρομικών γραμμών .
Η σιδηροδρομική γέφυρα της Ανιέρ διαθέτει δέκα γραμμές .
Οι σταθμοί αυτής της γραμμής , παρά το γεγονός πως άλλαξαν μορφή και όνομα , παραμένουν παρόντες : Ανιέρ-συρ-Σεν , Λα Γκαρέν-Κολόμπ , Ναντέρ-Βιλ και Ρυέιγ-Μαλμαιζόν .
Ο νομός διασχίζεται από τις γραμμές των RER A , RER B και RER C , του Transilien J , L , N , U , διασχίζεται από τις γραμμές του μετρό 1 , 3 , 9 , 10 , 12 , 13 , και την γραμμή του τραμ 2 .
Τα σχέδια για την περιοχή προβλέπουν την άφιξη των γραμμών E του RER , 4 και 14 του μετρό , και 1 και 6 του τραμ .
Σύμφωνα με έγγραφα του STIF , η γραμμή 14 θα περνά κάτω από τον νομό των Ω-ντε-Σεν χωρίς , ωστόσο , να πραγματοποιεί στάση .
Ο νομός διασχίζεται από μια συνεχόμενη ποδηλατική πίστα εκτάσεως 14 χιλιομέτρων , την Coulée verte du sud parisien .
Αυτή η coulée verte εκτείνεται από τον Σιδηροδρομικό Σταθμό Μονπαρνάς στο Παρίσι , ως το Μασσί στην Εσσόν , διασχίζοντας επτά κοινότητες των Ω-ντε-Σεν , το Μαλακόφ , το Σατιγιόν , το Μπανιέ , το Φοντεναί-ω-Ροζ , το Σω , το Σατεναί-Μαλαμπρί και το Αντονί .
Αυτός ο άξονας που χρησιμοποιείται αποκλειστικά για ποδήλατο μπορεί να διασχιστεί μέσω Vélib ' , τα οποία είναι διαθέσιμα σε συνολικά δώδεκα κοινότητες του νομού , αποκλειστικά αυτές που συνορεύουν με τις περιοχές του Δήμου του Παρισιού : το Κλισί , το Λεβαλουά-Περέ , το Νεϊγί-συρ-Σεν , το Πυτώ , η Συρέν , το Σαιν-Κλου , το Σεβρ , το Μπουλόν-Μπιγιανκούρ , το Ισσί-λε-Μουλινώ , το Βανβ , το Μαλακόφ ( απ'όπου περνά η Coulée verte du sud parisien ) και το Μονρούζ .
Συνεπώς , το ένα τρίτο των κοινοτήτων του νομού είναι εξοπλισμένες με το Vélib ' , αλλά οι ενδονομαρχιακές επικοινωνίες μέσω Vélib ' δεν είναι ιδιαίτερα εύκολες , καθώς οι κοινότητες αυτές αποτελούν μια μεγάλη γραμμή που ακολουθεί την περιφερειακή λεωφόρο από τον βορρά ως τον νότο του Παρισιού , στο δυτικό του τμήμα .
Το σύστημα ενοικίασης ποδηλάτων του Δήμου του Παρισιού είναι φτιαγμένο περισσότερο για διαδρομές υπερ-περιφερειακού τύπου .
Η εσπλανάδα και ο περίβολος της Λα Ντεφάνς είναι απαγορευμένες στο σύνολό τους για τα ποδήλατα , καθώς οι διαχωριστικές σχισμές μεταξύ των πλακών του δαπέδου είναι επικίνδυνες για τα ποδήλατα και πιο συγκεκριμένα τις ρόδες τους , με σοβαρό κίνδυνο ατυχημάτων .
Κανένας σταθμός Vélib ' δεν υπάρχει εντός της επιχειρηματικής συνοικίας .
Ο κοντινότερο σταθμός βρίσκεται στο Πυτώ , στην Rue Alexandre Soljenitsyne , και διαθέτει εξήντα θέσεις για στάθμευση των ποδηλάτων .
Ο νομός των Ω-ντε-Σεν προέρχεται σε μεγάλο βαθμό από τον νομό της Σεν ( 75 ) , αρχικά `` Παρίσι '' . Ένα σημαντικό ποσοστό του νομού αντιστοιχεί σε αυτό που ήταν το άνω τμήμα του νομού της Σεν , που ήταν και το μεγαλύτερο τμήμα του παλιού νομού .
Η ονομασία του νομού υπό τον αριθμό 92 είναι απολύτως λογική : το άνω τμήμα του νομού της Σεν έδωσαν γέννηση στον νομό των Hauts-de-Seine ( Άνω Τμήμα του Σηκουάνα , σε ελεύθερη μετάφραση ) .
Η ανακάλυψη μιας ευρείας έκτασης πρωτοαστικής αστικοποίησης ( 15 εκτάρια ) στην περιοχή της σημερινής Ναντέρ αφήνει ως εικασία πως η Λουτέτια βρισκόταν στα νότια των Ω-ντε-Σεν και όχι στην Ιλ ντε λα Σιτέ .
Πράγματι , το 2003 , ανακαλύφτηκε μια σημαντική γαλατική νεκρόπολη που χρονολογείται στα τέλη του 6ου αιώνα - αρχές του 3ου αιώνα π.Χ ..
Η έκταση των Ω-ντε-Σεν προέρχεται από τους νομούς της Σεν και της Σεν-ε-Ουάζ που υπήρξαν δύο εκ των 83 νομών που δημιουργήθηκαν κατά την Γαλλική Επανάσταση , στις 4 Μαρτίου 1790 με εφαρμογή του νόμου της 22ας Δεκεμβρίου 1789 , με βάση ένα τμήμα της επαρχίας της Ιλ-ντε-Φρανς .
Ο νομός των Ω-ντε-Σεν δημιουργήθηκε την 1η Ιανουαρίου 1968 , με εφαρμογή του νόμου της 10ης Ιουλίου 1964 , σύμφωνα με το νομοσχέδιο της της 25ης Φεβρουαρίου 1965 , με βάση το δυτικό τμήμα του παλαιού νομού της Σεν ( 27 κοινότητες ) και ενός μικρού τμήματος αυτού της Σεν-ε-Ουάζ ( 9 κοινότητες : Σαβίλ , Γκαρς , Μαρν-λα-Κοκέτ , Μεντόν , Ρυέιγ-Μαλμαιζόν , Σαιν-Κλου , Σεβρ , Βωκρεσσόν και Βιλ-ντ'Αβραί ) .
Η Νομαρχία των Ω-ντε-Σεν βρίσκεται στην Ναντέρ σε έναν πύργο ύψους 113 μέτρων , χτισμένο από τον αρχιτέκτονα Αντρέ Βοζενσκί , μαθητή του Le Corbusier .
Τα πρώτα χωριά , διατηρούμενα μέχρι και σήμερα , του νομού ανάγονται στις απαρχές του Παρισιού .
Σύμφωνα με πρόσφατες ανακαλύψεις στη Ναντέρ , η Λουτέτια βρισκόταν στα Βόρεια του νομού των Ω-ντε-Σεν και όχι στην Ιλ ντε λα Σιτέ στο Παρίσι .
Η αστικοποίηση του νομού προχώρησε σημαντικά κατά το πρώτο μισό του 19ου αιώνα με την ανάπτυξη των σιδηροδρομικών συγκοινωνιών από το 1837 και μετά .
Ορισμένες περιοχές , μέχρι πρότινος ελαφρά δομημένες , εκμεταλλεύτηκαν την κατασκευή σταθμού που τις συνέδεε με το Παρίσι για να αναπτυχθούν .
Η έλευση του σιδηροδρομικού δικτύου έπαιξε καθοριστικό ρόλο στην τοπική αστικοποίηση και σε ορισμένες περιπτώσεις στην ιστορία των κοινοτήτων .
Οι γραμμές του τρένου δημιούργησαν , κατά τόπους , φυσικά σύνορα μεταξύ των συνοικιών μιας ίδιας πόλης , που τελικώς διαχωρίστηκαν .
Το 1910 , 73 χρόνια μετά την φυσική απόσχιση της συνοικίας της Λα Γκαρεν από την Κολόμπ , η Λα Γκαρέν-Κολόμπ πέτυχε την ανεξαρτητοποίησή της , καταδεικνύοντας , έτσι , την νέα δυναμική που είχε φέρει το σιδηροδρομικό δίκτυο στις περιοχές που διέσχιζε .
Η ανάπτυξη του νομού ακολούθησε , σε πρώτο χρόνο , αυτή του Παρισιού , το οποίο με την άφιξη πολλών επαρχιωτών ( εγκατάλειψη της υπαίθρου ) ή ξένων ( Ευρωπαίων ή πρώην-αποικιών ) δεν είχε , πλέον , επαρκή χώρο για την στέγασή τους .
Στα τέλη του 20ού και στις αρχές του 21ου αιώνα , ο νομός των Ω-ντε-Σεν δεν εξαρτιώταν πλέον από αυτόν του Παρισιού , αλλά από την Μητροπολιτική Περιοχή Παρισιού στο σύνολό του .
Το Παρίσι αντιπροσώπευε , πλέον , μόλις το 20 % του συνολικού πληθυσμού της μητροπολιτικής περιοχής και δεν συγκέντρωνε πλέον την πλειοψηφία των θέσεων εργασίας .
Τα Ω-ντε-Σεν αποτελούν σε μεγάλο βαθμό την `` καρδιά '' της μητροπολιτικής αυτής περιοχής , η οποία , όσο γι'αυτήν , διαθέτει την πλειοψηφία του πληθυσμού και των θέσεων εργασίας .
Τα Ω-ντε-Σεν διατηρούν μία σημαντική εκτιμώμενη δημογραφική ανάπτυξη με πυκνότητα το 2006 που άγγιζε τους 8700 κατοίκους ανά τετραγωνικό χιλιόμετρο , έναντι 20.800 για το Παρίσι , αλλά το εκτιμώμενο οικονομικής ανάπτυξης είναι κατά πολύ χαμηλότερο .
Δύο ιδεολογικά ρεύματα αντιπαρατίθενται , μεταξύ μιας επιθυμίας και θέλησης επαναπροσδιορισμού και εξισορρόπησης των θέσεων εργασίας στην Ιλ-ντε-Φρανς που ήθελε την περαιτέρω ανάπτυξη της εργασίας στα ανατολικά της μητροπολιτικής περιοχής , και μιας επιθυμίας ενίσχυσης του ρόλου της Λα Ντεφάνς ως επιχειρηματικού κέντρου πρώτου μεγέθους και χρηματοοικονομικού κέντρου της ευρύτερης περιοχής .
Οι αριθμοί της απογραφής της 1ης Ιανουαρίου 2008 που δημοσιεύτηκαν από το INSEE έφερναν τον πληθυσμό των Ω-ντε-Σεν στις 1.549.619 κατοίκους , ήτοι μια δημογραφική πυκνότητα της τάξης των 8.805 κατοίκων/τ.χλμ ..
Χωρίς να υπολογίζονται τα 1.500 εκτάρια δάσους ( Δάσος του Φος-Ρεπόζ , Δάσος του Μεντόν , Πάρκο του Σω , κτλ . ) που διαθέτει ο νομός , η πυκνότητα είναι της τάξης των 9.655 κατοίκων/τ.χλμ .
Ως μέτρο σύγκρισης , η πυκνότητα του Λονδίνου είναι 4.700 κάτοικοι/τ.χλμ. , του Τόκιο 5.796 κάτοικοι/τ.χλμ . και της Νέας Υόρκης 10.292 κάτοικοι/τ.χλμ .
Ο νομός περιλαμβάνει μια κοινότητα με πληθυσμό μεγαλύτερο των 100.000 κατοίκων : την Μπουλόν-Μπιγιανκούρ .
Το μέγεθος των πόλεων όσον αφορά τον πληθυσμό εξαρτάται σε μεγάλο βαθμό από τα γεωγραφικά όρια των πόλεων , συνεπώς της ιστορίας τους , καθώς ο νομός είναι στο μεγαλύτερο μέρος του δομημένος .