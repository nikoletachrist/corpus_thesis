Κάποτε όλοι ήξεραν πως να παίζουν με αυτές , πως να τις αποκωδικοποιούν .
Τώρα όμως οι κανόνες έχουν ξεχαστεί .
Σε εμάς επαφίεται να δείξουμε ξανά στον κόσμο πως παίζεται αυτό το παιχνίδι . '' -Tahir Shah , In Arabian NightsΟ Όλαβ Χάμερ στο βιβλίο του Sufism in Europe and North America , ( 2004 ) ( `` Σουφισμός στην Ευρώπη και τη Βόρεια Αμερική '' ) , αναφέρει ένα παράδειγμα μιας τέτοιας ιστορίας .
Μας λέει για έναν άνδρα που ψάχνει τα κλειδιά του στο έδαφος . Όταν ένας περαστικός γείτονας τον ρωτάει εάν εδώ είναι το μέρος όπου όντως έχασε τα κλειδιά του , ο άνδρας απαντάει : `` Όχι , τα έχασα στο σπίτι μου , αλλά έχει περισσότερο φως εδώ από ότι στο σπίτι μου . '' Εκδοχές αυτής της ιστορίας ήταν γνωστές επί πολλά χρόνια στη Δύση ( βλέπε `` Streetlight effect '' ) .
Αποτελεί παράδειγμα ενός γνωστού φαινομένου ύπαρξης παρόμοιων ιστοριών σε πολλές διαφορετικές κουλτούρες , που ήταν και μια από τις κεντρικές ιδέες στη συλλογή λαϊκών ιστοριών του Σαχ με τίτλο `` World Tales '' , ( Ιστορίες του Κόσμου ) .
Ο Πίτερ Γουίλσον , γράφοντας στο New Trends and Developments in the World of Islam ( 1998 ) ( `` Νέες τάσεις και εξελίξεις στον κόσμο του Ισλάμ '' ) , αναφέρει μια ακόμα τέτοια ιστορία , με πρωταγωνιστή ένα δερβίση που του ζητάνε να περιγράψει τις ποιότητες του δασκάλου του , του Αλίμ .
Ο δερβίσης εξηγεί ότι ο Αλίμ έγραφε όμορφη ποίηση και τον ενέπνεε με την αυτοθυσία του και την υπηρεσία του προς τον συνάνθρωπο .
Ο ερωτών εγκρίνει ευχαρίστως αυτές τις ποιότητες , όμως ο δερβίσης αμέσως τον επικρίνει : `` Αυτές είναι οι ποιότητες που ο Αλίμ θα συμβούλευε να ακολουθήσεις εσύ . '' Ύστερα συνεχίζει μιλώντας για τις ποιότητες οι οποίες επέτρεπαν πραγματικά στον Αλίμ να είναι ένας αποτελεσματικός δάσκαλος : `` Ο Χαζράτ Αλίμ Αζίμι ακολουθούσε το μονοπάτι της ευθύνης , προκαλώντας επίτηδες άγριες επιθέσεις εναντίον του , με σκοπό να φωτίσει τις αδυναμίες τόσο των μαθητών του όσο και των επικριτών του , επιτρέποντάς τους να γίνουν αντιληπτοί για αυτό που πραγματικά ήταν : `` Μας έδειξε το παράξενο , ώστε το παράξενο να γίνει συνηθισμένο και να μπορέσουμε να δούμε ως αυτό που πραγματικά ήταν . '' Ο Σαχ απασχολούνταν με το να αποκαλύψει βασικά πράγματα που υπέβοσκαν σε κάθε κουλτούρα και κρυφούς παράγοντες που καθόριζαν την ατομική συμπεριφορά.Υποτιμούσε την δυτική προσήλωση στα φαινόμενα , τα οποία συχνά καθρέφτιζαν απλά τη μόδα και τη συνήθεια και εστίαζε την προσοχή στην προέλευση της κουλτούρας και του ασυνειδήτου καθώς και των ανάμεικτων κινήτρων των ανθρώπων και των ομάδων που σχημάτιζαν .
Κατέδειξε πως στο ατομικό καθώς και στο ομαδικό επίπεδο , οι βραχυπρόθεσμες καταστροφές συχνά μετατρέπονται σε ευλογία - και τανάπαλιν - και παρόλα αυτά η επίγνωση αυτού επηρεάζει ελάχιστα τον τρόπο με τον οποίο οι άνθρωποι αντιδρούν σε γεγονότα που εκτυλίσσονται .
Ο Σαχ δεν υποστήριζε την εγκατάλειψη των εγκόσμιων υποχρεώσεων .
Αντί αυτού επιχειρηματολόγησε ότι ο θησαυρός που αναζητά ο υποψήφιος μαθητής πρέπει να προκύπτει από την προσπάθεια του καθενός στην καθημερινή ζωή .
Θεωρούσε την πρακτική εργασία το μέσο με το οποίο ένας αναζητητής μπορούσε να `` δουλέψει '' , σε ευθυγράμμιση με την παραδοσιακή υιοθέτηση από τους Σούφι συνηθισμένων επαγγελμάτων , μέσα από τα οποία κέρδιζαν τα προς το ζην και `` εργάζονταν '' πάνω στον εαυτό τους .
Το στάτους του Σαχ ως δασκάλου παρέμεινε απροσδιόριστο , απορρίπτοντας και την ταυτότητα του γκουρού και κάθε επιθυμία να ιδρύσει κάποια λατρεία ή αίρεση , απέρριψε επίσης και τη θέση του ακαδημαϊκού .
Ο Μάϊκλ Ρούμπινσταϊν , γράφοντας στο Makers of Modern Culture , ( `` Διαμορφωτές της μοντέρνας κουλτούρας '' ) , συμπέρανε πως : `` ( ο Σαχ ) γίνεται καλύτερα αντιληπτός ως ενσάρκωση της παράδοσης στην οποία η στοχαστικότητα και διαισθητικότητα του νου θεωρούνται ως πιο παραγωγικές όταν δουλεύουν μαζί . '' Ο Ίντρις Σαχ έβλεπε τα βιβλία του ως κληρονομιά του .
Από μόνα τους θα εκπλήρωναν την λειτουργία που εκπληρούσε ο ίδιος όταν δεν θα ήταν πια εδώ .
Η προώθηση και διανομή των εκδόσεων του δασκάλου τους ήταν μια σημαντική δραστηριότητα ή `` έργο '' για τους μαθητές του Σαχ όσον αφορά την αναζήτηση οικονομικών πόρων και όσον αφορά την ευαισθητοποίηση της κοινής γνώμης .
Το ICR διέκοψε τις δραστηριότητές του το 2013 ύστερα από την ίδρυση μιας νέας κοινωφελούς οργάνωσης , το Ίδρυμα του Ίντρις Σαχ , ενώ η Εταιρία Σουφικών Σπουδών διέκοψε τις λειτουργίες της πιο πριν .
Το ISHK ( Institute for the Study of Human Knowledge ) διευθυνόμενο από τον Όρνσταιν , είναι ενεργό στις ΗΠΑ .
Μετά τις τρομοκρατικές επιθέσεις της 11ης Σεπτεμβρίου , για παράδειγμα , απέστειλε διαφημιστικό φυλλάδιο με τα βιβλία του Σαχ και του κύκλου του που αφορούσαν το Αφγανιστάν , σε μέλη του Συλλόγου Μεσανατολικών Σπουδών Βόρειας Αμερικής ( Middle East Studies Association of North America ) , συνδέοντας έτσι τις δημοσιεύσεις αυτές με την ανάγκη για βελτίωση της διαπολιτισμικής κατανόησης . Όταν η Ελίζαμπεθ Χολ πήρε συνέντευξη από τον Σαχ για το περιοδικό Psychology Today τον Ιούλιο του 1975 , τον ρώτησε : `` Για το καλό της ανθρωπότητας , τι θα θέλατε να δείτε να συμβαίνει ; '' Ο Σαχ απάντησε : `` Αυτό που θα ήθελα πραγματικά , σε περίπτωση που κάποιος ακούει , είναι το προϊόν της ψυχολογικής έρευνας των τελευταίων 50 ετών να μελετηθεί από το κοινό , από όλους , ώστε τα ευρήματα αυτά να γίνουν μέρος του τρόπου σκέψης τους ( ... ) έχουν αυτό το σπουδαίο σύνολο πληροφοριών ψυχολογίας και αρνούνται να το χρησιμοποιήσουν . '' Ο αδερφός του Σαχ , Ομάρ Αλί-Σαχ ( 1922–2005 ) , ήταν επίσης συγγραφέας και δάσκαλος του Σουφισμού .
Τα αδέρφια δίδαξαν μαθητές μαζί για κάμποσο καιρό τη δεκαετία του 1960 , αλλά το 1977 `` συμφώνησαν ότι διαφωνούν '' και ακολούθησαν διαφορετικούς δρόμους .
Μετά το θάνατο του Ίντρις Σαχ το 1996 , ένας σημαντικός αριθμός των μαθητών του συνδέθηκαν με το κίνημα του Αλί-Σαχ .
Μια από τις κόρες του Σαχ , η Σάιρα Σαχ , δημοσίευσε το 2001 το αξιοσημείωτο ντοκιμαντέρ για τα γυναικεία δικαιώματα στο Αφγανιστάν με τίτλο Beneath the Veil .
Ο γιος του , Ταχίρ Σαχ , είναι συγγραφέας ταξιδιών , δημοσιογράφος και λάτρης της περιπέτειας .
Τα έργα του ΄Ίντρις Σαχ έχουν μεταφραστεί σε πολλές γλώσσες όπως Γαλλικά , Γερμανικά , Λετονικά , Πέρσικα , Πολονικά , Ρώσσικα , Ισπανικά , Σουιδικά , Τουρκικά και άλλες .
Το έργο του Ίντρις Σαχ καθυστέρησε σχετικά να φτάσει τους Πολωνούς αναγνώστες .
Η πρωτοπόρα μετάφραση στα Πολωνικά από την ειδική στις Ιρανικές σπουδές και μεταφράστρια Ιβόνα Νόβισκα , μετέφρασε το Tales of the Dervishes ( Ιστορίες των Δερβίσιδων ) με δική της πρωτοβουλία το 1999-2000 .
Μετά από μερικές ανεπιτυχείς προσπάθειες κατάφερε να βρει εκδότη , την WAM Publishing House και το βιβλίο εκδόθηκε τελικά το 2002 .
Το Wisdom of the Fools ( Σοφία των Ηλιθίων ) και το The Magic Monastery ( Το Μαγικό Μοναστήρι ) σε δική της μετάφραση ακολούθησαν το 2002 και 2003 αντίστοιχα .
Τα βιβλία του Σαχ πάνω στο Σουφισμό έτυχαν αξιόλογης υποδοχής απο τους κριτικούς .
Ο ίδιος ήταν το αντικείμενο ενός ντοκιμαντέρ του BBC με τίτλο One Pair of Eyes το 1969 , και δύο από τα έργα του ( The Way of the Sufi και Reflections ) επιλέχθηκαν ως `` Εξέχων βιβλίο της χρονιάς '' απο το πρόγραμμα του BBC : `` The Critics '' .
Ανάμεσα σε άλλες τιμές , ο Σαχ κέρδισε έξι πρώτα βραβεία στο Έτος Παγκόσμιου Βιβλίου της UNESCO το 1973 , και ο ακαδημαϊκός του Ισλάμ Τζέιμς Κρίτζεκ , σχολιάζοντας το βιβλίο του Σαχ , Tales of the Dervishes ( Ιστορίες των Δερβίσηδων ) , είπε ότι ήταν `` πολύ όμορφα μεταφρασμένο '' .
Μια συλλογή θετικών εκτιμήσεων του έργου του Σαχ με τίτλο Sufi Studies : East and West ( Σουφικές σπουδές : Ανατολή και Δύση ) δημοσιεύτηκε το 1973 και περιελάμβανε , μεταξύ άλλων , τους Λ.
Φ.
Ράσμπρουκ Ουίλιαμς , Ρομ Λάνταο , Μοχάμαντ Χινταχιατουλάχ , Γκιουλά Γκερμάνους , Σερ Τζόν Γκλάμπ , Σερ Μαζίκ Φαρέντ , Ιστιάκ Χουσεΐν Κουρεσί , Αχμέντ Ελμίν Γιαλμάν , Μαχμούντ Γιούσεφ Σαουάρμπι και Νασρολάχ Σ.
Φατέμι .
Ο Κόλιν Γουίλσον δήλωσε πως `` εν μέρη μέσα από το έργο του Ίντρις Σαχ , άρχισα να βλέπω κάποιες νέες πολύ ενδιαφέρουσες διαστάσεις [ όσον αφορά το θέμα του μυστικισμού ] '' και στην κριτική του πάνω στο βιβλίο The Magic Monastery ( 1972 ) σημείωσε ότι ο Σαχ `` δεν ενδιαφέρεται κυρίως για την διάδοση ενός μυστικού δόγματος .
Ενδιαφέρεται για τη μέθοδο με την οποία η γνώση μεταδίδεται ... [ Οι Σούφι ] μεταδίδουν γνώση μέσω της άμεσης διαίσθησης με τον ίδιο τρόπο που το κάνουν οι δάσκαλοι του Ζεν και ένας από τους κύριους τρόπους για να γίνει αυτό είναι οι μικρές ιστορίες και παραβολές οι οποίες βρίσκουν το δρόμο τους προς το ασυνείδητο και ενεργοποιούν τις κρυφές του δυνάμεις . '' Στο Αυγανιστάν , οι εφημερίδα Kabul Times είπε ότι το βιβλίο Caravan of Dreams ( 1968 ) `` προτείνεται ανεπιφύλακτα '' και είναι `` ιδικού ενδιαφέροντος για τους Αφγανούς '' επειδή είναι `` βασικά μια ανθολογία από μικρές ιστορίες , παραμύθια και ανέκδοτα , αστεία και αποσπάσματα από την γραπτή και προφορική παράδοση που είναι μέρος πολλών βραδινών συζητήσεων και συνδιαλλαγών – ακόμα και σε αυτούς τους μοντέρνους καιρούς – στο Αφγανιστάν . '' Η εφημερίδα The Afghanistan News ανέφερε ότι το βιβλίο Οι Σούφι `` καλύπτει σημαντικές Αφγανικές συνεισφορές στην παγκόσμια φιλοσοφία και επιστήμη '' και ήταν `` το πρώτο έγκυρο βιβλίο πάνω στο Σουφισμό και το σύστημα της ανθρώπινης ανάπτυξης των Δερβίσηδων . '' Όσον αφορά αμφιβολίες για το παρελθόν του Σαχ και τα διαπιστευτήριά του , ο Σαρντάρ Χατζί Φαΐζ Μουχαμάντ Καν Ζικερία , ένας Αφγανός ακαδημαϊκός ο οποίος είχε υπηρετήσει ως Αφγανός Υπουργός Παιδείας και αργότερα ως Υπουργός Εξωτερικών του Αφγανιστάν , εξέδωσε μια διακήρυξη προς τους ακαδημαϊκούς του κόσμου για την οικογένεια του Σαχ το 1970 : `` Οι Μουσαβί Σαγιντίδες του Αφγανιστάν και Καν του Παγκμάν αναγνωρίζονται ως οι απόγονοι του Προφήτη – ειρήνη σε αυτόν .
Αναγνωρίζεται ότι προέρχονται από την ευγενέστερη καταγωγή εντός του Ισλάμ και είναι σεβαστοί ως Σούφι δάσκαλοι και πολυμαθείς ακαδημαϊκοί .
Ο Σαγίντ Ίντρις Σαχ , γιος του εκλιπόντα Σαγίντ Ικμπάλ Αλί Σαχ , είναι προσωπικά γνωστός ως έντιμος άνθρωπος του οποίου ο βαθμός , οι τίτλοι και η καταγωγή είναι καταγεγραμμένοι και ευρέως γνωστοί . '' Το 1980 , ο καθηγητής Καλιλουλλάχ Καλίλι , πρώην επίτιμος ποιητής του Αφγανιστάν , εξήρε το έργο του `` συμπατριώτη και φίλου του , του Αρίφ ( Φωτισμένου Σούφι ) Σαγίντ Ίντρις Σαχ '' , λέγοντας ότι `` Ειδικής εκτίμησης πρέπει να χαίρουν οι εξαίρετες και πολύ σημαντικές του υπηρεσίες στην αποκάλυψη των ουράνιων εμπνεύσεων και ενδότερων σκέψεων των μεγάλων δασκάλων του Ισλάμ και των Σούφι .
Η εφημερίδα Χιντουστάν Στάνταρτ της Ινδίας έκρινε ότι του βιβλίο Caravan of Dreams ( Καραβάνι των Ονείρων ) , ήταν μια υπέροχη ανθολογία , στην οποία μπορούσε να εισέλθει κανείς ανά πάσα στιγμή για διασκέδαση , δροσιά , παρηγοριά και έμπνευση ... ευφυές , ελκυστικό , εντελώς ανθρώπινο . '' Το Ινστιτούτο υπέρ των δια-πολιτιστικών Ανταλλαγών ( The Institute for Cross-cultural Exchange , ICE ) , μια Καναδική φιλανθρωπική οργάνωση ιδρυθείσα το 2004 , αποφάσισε να χρησιμοποιήσει τα παιδικά βιβλία του Ίντρις Σαχ διανέμοντάς τα σε χιλιάδες παιδιά σε ανέχεια στον Καναδά , το Μεξικό και το Αφγανιστάν ως μέρος των προγραμμάτων επιμόρφωσης των παιδιών και της προώθησης της δια-πολιτιστικής κατανόησης .
Αυτή η σειρά βιβλίων δημοσιεύεται από την Hoopoe Books , μια μη κερδοσκοπική πρωτοβουλία του Ινστιτούτου για τη Μελέτη της Ανθρώπινης Γνώσης ( Institute for the Study of Human Knowledge , ISHK ) του Αμερικανού ψυχολόγου Ρόμπερτ Όρνσταϊν .
Το ΙΜΑΓ ( ISHK ) παρέχει αυτά τα βιβλία σε παιδιά σε ανέχεια μέσω δικής του πρωτοβουλίας ( `` Share Literacy initiative '' ) . Ένας εχθρικός κριτικός ήταν ο Τζέιμς Μούρ , ακόλουθος του Γκουρτζίεφ ο οποίος διαφωνούσε με την διαβεβαίωση του Σαχ πως η διδασκαλία του Γκουρτζίεφ ήταν επί της ουσίας σουφική και διαφώνησε απόλυτα με τη δημοσίευση χρονολογικά αδύνατου και ψευδώνυμου βιβλίου πάνω σε αυτό το θέμα ( Οι δάσκαλοι του Γκουρτζίεφ από τον Ραφαέλ Λεφόρτ ) ο οποίος συνδεόταν με τον Σαχ .
Σε ένα άρθρο το 1986 στο περιοδικό Religion Today ( σήμερινό όνομα Journal of Contemporary Religion ) , ο Μούρ κάλυψε τις διαμάχες γύρω από τους Μπένετ και Γκρέιβς και ισχυρίστηκε ότι ο Σαχ `` περιβαλλόταν με μια λατρεία υπέρμετρη : μια λατρεία που είχε ο ίδιος υποδαυλίσει '' .
Περιέγραψε τον Σαχ ως εξυπηρετούμενο από `` πληθώρα υποτακτικών δημοσιογράφων , εκδοτών , κριτικών , διασκεδαστών , εκπομπών και ταξιδιωτικών συγγραφέων οι οποίοι τεχνηέντως δοξάζουν τον Σαχ εν χωρώ '' .
Ο Μούρ αμφισβήτησε την Σούφι κληρονομία και παιδία του Σαχ και κατήγγειλε το σύνολο των ψευδωνυμικών συγγραμμάτων της `` Σχολής του Ίντρις Σαχ '' από συγγραφείς όπως ο `` Όμαρ Μάικλ Μπούρκ Ph .
D. '' και `` Χαντράτ Μπ .
Μ.
Ντερβίς '' , οι οποίοι από το 1960 εγκωμίαζαν τον Σαχ , αναφερόμενοι σε αυτόν ως `` Ταρίκα μέγας Σεΐχης Ίντρις Σαχ Σαχίμπ '' , `` Πρίγκιπας Ίντρις Σαχ '' , `` Βασιλιάς Ενώχ '' , `` Η Παρουσία '' , `` Ο εμβριθής βασιλιάς '' , η `` ενσάρκωση του Αλί '' και ακόμα και ο `` Κουτούμπ '' ή `` Άξονας '' - όλα ως υποστήριξη των αρχικών προσπαθειών του Σαχ να καταστήσει γνωστό τον Σουφισμό στο δυτικό ακροατήριο .
Ο Πίτερ Γουίλσον επίσης σχολίασε `` την πολύ κακή ποιότητα '' μεγάλου μέρους όσων είχαν γραφεί προς υποστήριξη του Σαχ , παρατηρώντας ένα `` δυστυχές κολακευτικό στιλ '' , ισχυρισμούς ότι ο Σαχ κατείχε παραφυσικές ικανότητες , `` έναν τόνο ανωτερότητας , μια στάση , κάποιες φορές ψωνισμένη , υποτιμητική ή λύπηση προς αυτούς που είναι `` απ ' έξω '' και την προφανή έλλειψη οποιουδήποτε ενδιαφέροντος να υποστηρίξουν τους ισχυρισμούς που δικαιολογούσαν αυτή την συμπεριφορά `` .
Κατά την άποψη του υπήρχε μια `` αξιοσημείωτη διαφορά στην ποιότητα ανάμεσα στα γραπτά του Σαχ '' και στην ποιότητα αυτής της δευτερεύουσας φιλολογίας .
Τόσο ο Μούρ όσο και ο Γουίλσον όμως επίσης τόνισαν τις ομοιότητες στο στιλ και αναλογίστηκαν την πιθανότητα μεγάλο μέρος αυτού του ψευδωνύμου έργου , συχνά δημοσιευμένου από την Όκταγκον Πρες , τον εκδοτικό οίκο του ίδιου του Σαχ , να είχε γραφτεί από τον ίδιο το Σαχ .
Επιχειρηματολογώντας υπέρ μιας εναλλακτικής ερμηνείας αυτής της φιλολογίας , ο ακαδημαϊκός Άντριου Ρόουλινγκσον πρότεινε αντί μιας `` προφανούς κερδοσκοπικής [ ... ] αυταπάτης '' , ίσως επρόκειτο περί εσκεμμένης υποκρισίας - κάτι που εξ ορισμού πρέπει κανείς να διακρίνει '' .
Διατυπώνοντας πως `` μια κριτική αποκρυσταλλωμένων θέσεων δεν μπορεί να είναι η ίδια αποκρυσταλλωμένη και δογματική '' , και υπογραμμίζοντας ότι η πρόθεση του Σαχ ήταν πάντα να υποσκάψει ψευδείς βεβαιότητες , επιχειρηματολόγησε ότι ο `` μύθος του Σαχ '' που δημιουργήθηκε από τα γραπτά αυτά ίσως ήταν ένα διδακτικό εργαλείο , αντί ενός εργαλείου συσκότισης , κάτι `` κατασκευασμένο για να αποδομηθεί - το οποίο οφείλει να διαλυθεί όταν το αγγίξεις '' .
Ο Ρόουλινγκσον συμπέρανε ότι ο Σαχ `` δεν μπορεί να γίνει αντιληπτός με κυριολεκτικούς όρους .
Τα ίδια του τα αξιώματα αποκλείουν αυτή την πιθανότητα .