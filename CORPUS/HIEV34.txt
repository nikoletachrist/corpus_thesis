Η Κροατία έγινε μέρος τού Βασιλείου των Σέρβων , Κροατών και Σλοβένων ( το 1929 μετονομάστηκε σε Βασίλειο της Γιουγκοσλαβίας ) αμέσως μετά την λήξη τού Α΄Παγκοσμίου Πολέμου το 1918 , ενώ προηγουμένως ήταν μέρος της ηττημένης Αυστρο-Ουγγαρίας , και ονομάζονταν Βασίλειο της Κροατίας , ως επαρχία της Δυαδικής Μοναρχίας .
Οι πρώτες προστριβές αρχίσανε το 1928 όταν ο ηγέτης τού Κροατικού Χωρικού Κόμματος , Στιέπαν Ράντιτς , πού ζητούσε μεγαλύτερη αυτονομία της Κροατίας στην σερβοκεντρική Γιουγκοσλαβία δολοφονήθηκε στην Γιουγκοσλαβική βουλή από τον Σέρβο βουλευτή Πούνισα Ράτσιτς , ύστερα από έντονη λογομαχία μεταξύ Σέρβων και Κροατών βουλευτών .
Κατά την κηδεία τού Ράτσιτς στο Ζάγκρεμπ έγιναν αντι-σερβικές διαμαρτυρίες , συμβάν πού ήταν εξαιρετικής σημασίας επειδή σήμαινε πώς το γυαλί είχε ήδη ραγίσει στις σχέσεις Σερβίας-Κροατίας . 'Ως αποτέλεσμα τού συμβάντος και της αυξανόμενης δυσαρέσκειας μεταξύ των δύο πλευρών , ο βασιλιάς της Γιουγκοσλαβίας , Αλέξανδρος Καραγεώργεβιτς , έκλεισε την βουλή και επέβαλε την δικτατορία της 6ης Ιανουαρίου τού 1929 , τον Οκτώβριο τού ίδιου έτους η χώρα μετονομάστηκε σε Γιουγκοσλαβία ή χώρα των Νοτίων Σλάβων , σε μία ύστατη προσπάθεια να αμβλύνει τα πάθη μεταξύ των δύο πλευρών και να αποφύγει τις τοπικές εθνικιστικές εντάσεις στην Γιουγκοσλαβία .
Το 1934 , ο Αλέξανδρος δολοφονήθηκε στην Μασσαλία από μέλος σλαβομακεδονικής εθνικιστικής οργάνωσης .
Η απόφαση τού Αλέξανδρου να ενώσει όλους τους σλαβικούς λαούς της Γιουγκοσλαβίας σε ένα ενιαίο έθνος το γιουγκοσλαβικό δεν έφερε αποτέλεσμα . Ήδη από το 1929 είχε ιδρυθεί η κροατική φασιστική οργάνωση των Ουστάσι , πού βασικό στόχο είχε την έξοδο της Κροατίας από την Γιουγκοσλαβία .
Η Κροατία έγινε αυτόνομη στα πλαίσια τού Βασιλείου της Γιουγκοσλαβίας το 1939 , τον Μάρτιο τού 1941 η Γιουγκοσλαβία έγινε για πολύ λίγο , σύμμαχος των δυνάμεων τού Άξονα με την εγγύηση ότι δεν θα συμμετείχε στον Β ' Παγκόσμιο Πόλεμο , την στιγμή πού οι συγκρούσεις είχαν ξεφύγει πέρα από κάθε όριο στην υπόλοιπη Ευρώπη . Όμως με πραξικόπημα πού έγινε στο Βελιγράδι στις 27 Μαρτίου , 1941 , ανετράπη η φιλογερμανική κυβέρνηση και ακυρώθηκε το σύμφωνο με τις δυνάμεις τού Άξονα .
Στους δρόμους τού Βελιγραδίου κυριαρχούσε η ιαχή `` καλύτερα στον τάφο , παρά σκλάβος '' , λόγω τού παλαιού μίσους μεταξύ της σερβικής και της γερμανικής πλευράς .
Η κροατική πλευρά θεώρησε υπεύθυνο τον σερβικό εθνικισμό πού οδηγούσε την ταραγμένη από εθνικιστικές αναταραχές Γιουγκοσλαβία , σε έναν άνισο πόλεμο με τις δυνάμεις τού Άξονα .
Στην εισβολή της Ναζιστικής Γερμανίας και των συμμάχων της στην Γιουγκοσλαβία , η αντίσταση κατέρρευσε μέσα σε λίγες μέρες λόγω της πολυεθνικής σύστασης τού γιουγκοσλαβικού βασιλικού στρατού .
Τον Απρίλιο τού 1941 , η Κροατία τάσσεται στο πλευρό των δυνάμεων τού Άξονα ως σύμμαχος της Ναζιστικής Γερμανίας και υπό την ηγεσία τού Άντε Πάβελιτς , ιδρύεται το Ανεξάρτητο Κράτος της Κροατίας , το κράτος αυτό περιλαμβάνει το μεγαλύτερο μέρος της σημερινής Κροατίας καθώς και της Βοσνίας - Ερζεγοβίνης .
Εκεί λαμβάνει μέρος η γενοκτονία τού σερβικού πληθυσμού της Κροατίας , όπου δολοφονούνται μεταξύ 700,000 Σέρβοι , καθώς και Εβραίοι , Ρομά και αντικαθεστωτικοί και κομμουνιστές Κροάτες .
Επίσης , Σέρβοι φιλοβασιλικοί , γνωστοί ως Τσέτνικς , προχωρούν σε σφαγές εναντίον μη-σερβικών πληθυσμών , εντείνοντας το εθνικιστικό μίσος .
Το τέλος τού πολέμου βρήκε νικητές τούς παρτιζάνους τού Γιόσιπ Μπροζ Τίτο , και η Κροατία έγινε μέλος της σοσιαλιστικής Γιουγκοσλαβίας ως μία από τις έξι δημοκρατίες της , και η δεύτερη πιο ανεπτυγμένη μετά την Σλοβενία .
Μετά τον θάνατο τού Τίτο , τον Μάιο τού 1980 , άρχισε και η ανάδυση τού εθνικισμού σε όλη την πρώην Γιουγκοσλαβία .
Αν και στις αρχές της δεκαετίας τού 1970 υπήρξε μία πατριωτική διαδήλωση πού ζητούσε περισσότερα δικαιώματα για τη δημοκρατία της Κροατίας με την ονομασία `` κροατική άνοιξη '' , μέσα στην Γιουγκοσλαβία , η πραγματική άνοδος τού εθνικισμού συνέβη στα τέλη της δεκαετίας τού 1980 , με την οικονομική κρίση να έχει αρχίσει να μαστίζει την Γιουγκοσλαβία .
Η άνοδος τού Φράνιο Τούτζμαν στην Κροατία και τού Σλομπόνταν Μιλόσεβιτς στην Σερβία , οδήγησε στην έκρηξη τού εθνικισμού και τού αλυτρωτισμού στις δύο γιουγκοσλαβικές δημοκρατίες .
Ο Τούτζμαν ήταν μέλος τού κομμουνιστικού κόμματος της Γιουγκοσλαβίας αλλά αυτό δεν τον εμπόδισε να πλεύσει σε μία εθνικιστική γραμμή , από την άλλη ο Μιλόσεβιτς πού ήταν και αυτός μέλος τού κομμουνιστικού κόμματος ήθελε μία πιο κεντρικά οργανωμένη Σερβία , καταργώντας την αυτονομία της Βοϊβοντίνας και τού Κοσόβου πού θεωρούσε ότι αποδυνάμωναν την Σερβία .
Ο Μιλόσεβιτς αν και ορισμένες φορές συνδέθηκε , ουδέποτε ταυτίστηκε με τον σερβικό εθνικισμό , όχι βεβαίως στον βαθμό πού ταυτίστηκε ο Τούτζμαν με τον κροατικό εθνικισμό , αντίστοιχα .
Η πτώση τού κομμουνισμού το 1990 , βοήθησε στην άνοδο τού εθνικισμού σε όλες τις γιουγκοσλαβικές δημοκρατίες .
Στις πρώτες δημοκρατικές εκλογές το 1990 στην Κροατία , κέρδισε το κόμμα τού Φράνιο Τούτζμαν , η Κροατική Δημοκρατική Ένωση .
Οι όλο και πιο έντονες διενέξεις μεταξύ Σέρβων και Κροατών κομμουνιστών , εξαιτίας της θέλησης των μεν για μία πιο κεντρικά οργανωμένη Γιουγκοσλαβία και τον δε για μία πιο χαλαρή ομοσπονδία , οδήγησε στην απόλυτη έκρηξη των εθνικιστικών παθών .
Τον Μάιο τού 1990 , στον ποδοσφαιρικό αγώνα τού Γιουγκοσλαβικού πρωταθλήματος στο Ζάγκρεμπ , μεταξύ της Δυναμό Ζάγκρεμπ και τού Ερυθρού Αστέρα , θα λάβουν μέρος μεγάλης έκτασης επεισόδια μεταξύ των οπαδών των δύο ομάδων , έντονου εθνικιστικού χαρακτήρα .
Η Κροατία είχε και μία σημαντική σερβική μειονότητα κυρίως στην περιοχή της Κράινα , οι Σέρβοι αποτελούσαν περίπου το 12 % τού πληθυσμού της Κροατίας , με το 78 % να είναι Κροάτες .
Οι Σέρβοι ζητούσαν αυτονομία , και στις 30 Σεπτεμβρίου , 1990 ανακήρυξαν την `` αυτονομία τού σερβικού λαού στα εθνικά και ιστορικά τού σύνορα , στην δημοκρατία της Κροατίας , ως μέρος της Λαϊκής Ομοσπονδιακής Δημοκρατίας της Γιουγκοσλαβίας '' .
Νωρίτερα τον Αύγουστο , οι Σέρβοι προκήρυξαν δημοψήφισμα με το οποίο ζητούσαν αυτονομία .
Η κυβέρνηση τού Ζάγκρεμπ αντέδρασε στέλνοντας αστυνομικές δυνάμεις στην περιοχή , οι Σέρβοι έφτιαξαν μπλόκα στους δρόμους στη Δαλματία , πού έμεινε στην ιστορία ως η `` Επανάσταση των Στύλων '' .
Η κροατική κυβέρνηση προσπάθησε να στείλει ελικόπτερα , τα οποία όμως αναχαιτίστηκαν από μαχητικά τού Γιουγκοσλαβικού Λαϊκού Στρατού .
Τον Δεκέμβριο , η κροατική βουλή υποβίβασε τον σερβικό πληθυσμό από επίσημο λαό της δημοκρατίας της Κροατίας σε μειονότητα , ενώ τα καθημερινά επεισόδια μεταξύ Κροατών αστυνομικών και Σέρβων κατοίκων ολοένα και αυξάνονταν .
Τον ίδιο καιρό και η Σλοβενία αποφάσισε να αποσχιστεί και προκήρυξε δημοψήφισμα ανεξαρτησίας στις 23 Δεκεμβρίου 1990 , στο οποίο το 88 % ψήφισε υπέρ της ανεξαρτησίας .
Θα ακολουθήσουν πολλές εκδιώξεις Σέρβων από τις δημόσιες υπηρεσίες , ενώ η κατάσταση μεταξύ των δύο πλευρών γίνεται ολοένα και πιο τεταμένη .
Το πρώτο πολεμικό επεισόδιο στην Κροατία θα έρθει στις 31 Μαρτίου , 1991 , όταν η κροατική κυβέρνηση θα στείλει λεωφορεία με αστυνομικούς στην περιοχή Πλίτβιτσε , με σκοπό να αποκαταστήσει τον κρατικό έλεγχο στην περιοχή .
Στην σύγκρουση πού θα ακολουθήσει θα υπάρξει ένας νεκρός από κάθε πλευρά , που θα είναι και τα πρώτα επίσημα θύματα τού πολέμου της Κροατίας .
Αυτό το αιματηρό επεισόδιο θα μείνει στην ιστορία ως το `` Αιματηρό Πάσχα στο Πλίτβιτσε '' .
Στις 9 Απριλίου δημιουργείται η Κροατική Εθνοφρουρά .
Την 1η και 2α Μαΐου , στο Μπόροβο Σέλο , στην Ανατολική Σλαβονία , σε δεύτερο αιματηρό επεισόδιο που ονομάστηκε `` Η Σφαγή στο Μπόροβο Σέλο '' , λαμβάνει χώρα ανταλλαγή πυροβολισμών όπου θα σκοτωθούν 12 Κροάτες αστυνομικοί και 1 Σέρβος άμαχος .
Τα πτώματα των κροατών αστυνομικών ακρωτηριάζονται από Σέρβους παραστρατιωτικούς.Σιγά σιγά , θα αρχίσουν οι πρώτες δολοφονίες και απαγωγές και από τις δύο πλευρές , και τα επεισόδια θα γίνονται ολοένα και εντονότερα .
Στις 19 Μαΐου , η Κροατία διοργάνωσε δημοψήφισμα για την ανεξαρτησία της χώρας από την Γιουγκοσλαβία .
Οι Σέρβοι απείχαν στην πλειοψηφία τους από το δημοψήφισμα .
Το 93 % ψήφισε υπέρ της ανεξαρτησίας της Κροατίας από την Γιουγκοσλαβία .
Στις 26 Ιουνίου , 1991 , Σλοβενία και Κροατία θα ανακηρύξουν την ανεξαρτησία τούς από την Γιουγκοσλαβία , όπου θα οδηγήσει στον Πόλεμο των Δέκα Ημερών στην Σλοβενία , στον οποίο ο πολυεθνικός Γιουγκοσλαβικός Λαϊκός Στρατός θα γνωρίσει μία αναπάντεχη ήττα .
Λόγω των πολλών επεισοδίων , θα ληφθεί η απόφαση να δημιουργηθεί μία ζώνη ασφαλείας μεταξύ των Κροατών και των Σέρβων , την οποία θα εποπτεύει ο Γιουγκοσλαβικός Λαϊκός Στρατός .
Θα ακολουθήσουν εκδιώξεις εναντίον τού σερβικού πληθυσμού της Δαλματίας και της Σλαβονίας καθώς και εκδιώξεις Κροατών από σερβοκατοικημένες περιοχές .
Ο Γιουγκοσλαβικός Λαϊκός Στρατός ήταν σε δύσκολη θέση καθώς το μεγαλύτερο μέρος των αξιωματικών τού ήταν σερβικής καταγωγής και θεωρούταν εχθρικός από την πλειοψηφία των Κροατών .
Ενώ τα ένοπλα επεισόδια μεταξύ της κροατικής αστυνομίας και των Σέρβων ολοένα και πολλαπλασιάζονται , θα αρχίσουν να οδηγούν σε ολοένα και μεγαλύτερες συγκρούσεις .
Στις 7 Οκτωβρίου , έκρηξη θα σημειωθεί στο κυβερνητικό μέγαρο στο Ζάγκρεμπ , παρόντος υψηλών πολιτικών προσώπων , θα προκληθούν υλικές ζημιές και δεν θα υπάρξουν τραυματισμοί .
Η κροατική κυβέρνηση θα κατηγορήσει τον Γιουγκοσλαβικό Λαϊκό Στρατό για την έκρηξη , κατηγορία την οποία θα απορρίψει ο στρατός .
Νωρίτερα , στα τέλη Αυγούστου στην Ανατολική Σλαβονία , στα σύνορα με την Σερβία , έντονα ένοπλα επεισόδια , θα οδηγήσουν στην αντίδραση τού τακτικού Γιουγκοσλαβικού στρατού και των Σέρβων παραστρατιωτικών στο Βούκοβαρ .
Η πόλη τού Βούκοβαρ θα βομβαρδιστεί και θα γκρεμιστεί εκ θεμελίων , ενώ και ο Γιουγκοσλαβικός Στρατός θα υποστεί μεγάλες απώλειες και έπειτα από 87 ημέρες πολιορκίας θα καταλάβει την πόλη στις 18 Νοεμβρίου 1991 .
Μέχρι το τέλος του 1991 όταν και ανεπίσημα η κομμουνιστική Γιουγκοσλαβία θα πάψει να υπάρχει , οι σερβικές παραστρατιωτικές δυνάμεις με την βοήθεια τού Γιουγκοσλαβικού Λαϊκού Στρατού θα θέσουν υπό τον έλεγχό τους πάνω από το 30 % της χώρας , κυρίως την Κράινα , την βόρεια Δαλματία και την Ανατολική Σλαβονία . Όμως από τα μέσα Σεπτεμβρίου , η κροατική εθνοφρουρά θα αποκτήσει βαρύ οπλισμό έπειτα από καταλήψεις και λεηλασίες στρατοπέδων του γιουγκοσλαβικού στρατού στις περιοχές υπό τον έλεγχο τού Ζάγκρεμπ , επιχειρήσεις γνωστές και ως η `` Μάχη των Στρατοπέδων '' .
Επίσης , ο Κροατικός Στρατός θα αυξήσει το μέγεθός τού από 20 ταξιαρχίες τον Αύγουστο , σε 64 τον Νοέμβριο τού 1991 , και θα σημειώσει επιτυχίες στην Δυτική Σλαβονία όπου θα ανακαταλάβει μεγάλο μέρος της περιοχής .
Η πρώτη χώρα πού θα αναγνωρίσει την Κροατία θα είναι το Βατικανό στις 3 Οκτωβρίου , θα ακολουθήσουν η Ισλανδία στις 19 Δεκεμβρίου και η Γερμανία αργότερα την ίδια μέρα .
Την ίδια μέρα , η Σερβική Αυτόνομη Κράινα θα ανακηρυχτεί ως η Σερβική Δημοκρατία της Κράινα .
Το 1991 ολοκληρώθηκε με εδαφικά κέρδη των Σέρβων , την ίδρυση της κρατικής οντότητας της Κράινα , καθώς και με τις πρώτες ανεπίσημες αναγνωρίσεις της Κροατίας πού θα επισημοποιηθούν τον Ιανουάριο τού επόμενου έτους .
Σύμφωνα με πληροφορίες , περίπου 220.000 Κροάτες θα αναγκαστούν να εγκαταλείψουν τις οικίες μέχρι τα τέλη τού έτους .
Στους έξι τελευταίους μήνες τού 1991 , πάνω από 10,000 άνθρωποι είχαν σκοτωθεί στις πολεμικές συγκρούσεις .
Οι δύο πλευρές θα κάνουν πολλά εγκλήματα πολέμου , ειδικά την πρώτη χρονιά .
Οι Σέρβοι θα κάνουν εγκλήματα πολέμου στην Όβτσαρα όπου θα εκτελέσουν αιχμαλώτους πολέμου , στην Σκάμπρνια , στο Λόβας , στο Βούκοβαρ και στην Σιρόκα Κούλα .
Οι Κροάτες θα κάνουν εγκλήματα πολέμου στο Γκόσπιτς , στο Σίσακ και στην περιοχή τού Βούκοβαρ πριν την πολιορκία της πόλης .
Στις αρχές τού 1992 έγινε η πρώτη κατάπαυση του πυρός με την συμφωνία τού Σαράγεβο , μετά από πολλές αποτυχημένες προσπάθειες διακοπής των συγκρούσεων , όταν και εγκαταστάθηκαν 14,000 κυανόκρανοι στην περιοχή .
Αυτό σήμαινε την αποχώρηση τού Γιουγκοσλαβικού Λαϊκού Στρατού από την Κροατία , καθώς στις 27 Απριλίου , 1992 ανακηρύσσεται η Ομοσπονδιακή Δημοκρατία της Γιουγκοσλαβίας .
Ο γιουγκοσλαβικός στρατός αποχώρησε στην γειτονική Βοσνία - Ερζεγοβίνη όπου οι συγκρούσεις άρχισαν λίγους μήνες αργότερα .
Στις 15 Ιανουαρίου 1992 , η Ευρωπαϊκή Ένωση αναγνώρισε την Κροατία .
Ο Γιουγκοσλαβικός Λαϊκός Στρατός άφησε το μεγαλύτερο μέρος του οπλισμού του στους Σέρβους της Κροατίας οι οποίοι έλεγχαν πολλές περιοχές της χώρας .
Στις 22 Μαΐου , η Κροατία έγινε μέλος των Ηνωμένων Εθνών .
Η κατάπαυση τού πυρός δεν εμπόδισε τις σποραδικές συγκρούσεις , όπως τον βομβαρδισμό κροατικών πόλεων από τούς Σέρβους της Κράινα και τις επιθέσεις τού κροατικού στρατού στην Σερβική Δημοκρατία της Κράινα , όπως στο Μίλιεβτσι τον Ιούνιο και στις περιοχές γύρω από το Ντούμπροβνικ τον Ιούλιο και τον Σεπτέμβριο τού 1992 .
Οι συγκρούσεις όμως σταμάτησαν λόγω και του Κροατο-Μουσουλμανικού πολέμου ο οποίος είχε αρχίσει να παίρνει μεγάλες διαστάσεις στην κεντρική Βοσνία και στην Ερζεγοβίνη .
Ο πόλεμος της Κροατίας συνεχίστηκε και το 1993 , σε μικρότερη κλίμακα όμως από τις προηγούμενες χρονιές .
Οι στρατιωτικές επιχειρήσεις ήταν πιο ευνοϊκές για την Κροατία .
Μεταξύ του 1992 και τού 1995 η συνολική διάρκεια των στρατιωτικών επιχειρήσεων ήταν περίπου τρεισήμισι εβδομάδες .
Οι επιχειρήσεις αφορούσαν επιθέσεις του κροατικού στρατού στον υδροηλεκτρικό σταθμό της Περούτσα και στη Μάσλενιτσα τον Ιανουάριο τού 1993 , και στον θύλακα του Μέντακ τον Σεπτέμβριο .
Αν και οι πρώτες δύο επιχειρήσεις ήταν επιτυχείς για τον ολοένα και πιο δυνατό κροατικό στρατό , πού εξοπλιζόταν και εκπαιδευόταν από χώρες της Δύσης παρά το επίσημο εμπάργκο στα όπλα πού υπήρχε από το 1991 .
Αντιθέτως η επιχείρηση στον θύλακα τού Μέντακ , κατέληξε σε αποτυχία για την κροατική κυβέρνηση παρά τις μεγαλύτερες σερβικές απώλειες , καθώς αποκαλύφθηκε ότι τα κροατικά στρατεύματα με την συμμετοχή και ξένων μισθοφόρων προέβησαν σε εγκλήματα πολέμου εναντίον τού άμαχου σερβικού πληθυσμού της περιοχής ενώ πολλοί Κροάτες στρατιώτες έχασαν την ζωή τούς από ανταλλαγές πυρών με Καναδούς κυανόκρανους τού ΟΗΕ .
Το 1993 , οι Κροάτες έδωσαν μεγαλύτερο βάρος στον πόλεμο με τούς Βόσνιους Μουσουλμάνους στην Βοσνία - Ερζεγοβίνη , όπου είχαν σημαντικές εδαφικές απώλειες .
Τον Ιανουάριο του 1994 τελείωσε ο Κροατο-Μουσουλμανικός Πόλεμος και υπεγράφη η Συμφωνία της Ουάσινγκτον , όπου οι Κροάτες και οι Βόσνιοι Μουσουλμάνοι έγιναν σύμμαχοι για το υπόλοιπο του πολέμου .
Αυτό ήταν πολύ σημαντικό γιατί μείωνε τις αντίπαλες παρατάξεις από τρεις σε δύο στη Βοσνία και στην Κροατία .