Οι διακοσμήσεις των φέρετρων έγιναν πιο απλές .
Κατά τη διάρκεια της Δέκατης τρίτης Δυναστείας υπήρξε και άλλη αλλαγή στη διακόσμηση .
Υπήρχαν διαφορετικά μοτίβα στο βορά και το νότο , μια αντιστοιχία με την αποκέντρωση της κεντρικής εξουσίας της περιόδου .
Υπήρχε επίσης σημαντική αύξηση του αριθμού των ταφών σε ένα τάφο , κάτι που δεν συνέβαινε σε προηγούμενες περιόδους .
Η επαναχρησιμοποίηση ενός τάφου από μία οικογένεια από γενιά σε γενιά φαίνεται να εμφανίστηκε όταν υπήρξε μια πιο εξισωτική διαμοίραση του πλούτου .
Τάφοι που έχουν ανακαλυφθεί από τη Δεύτερη μεταβατική περίοδο αποκαλύπτουν την παρουσία ταφών στη χώρα μη Αιγυπτίων .
Στο βορά , τάφοι που σχετίζονται με τους Υξώς , δυτικό Σιμητικό λαό που κυβερνούσαν το βορά από το βορειοδυτικό Δέλτα , περιλαμβάνουν μικρά κτίσματα από τούβλα από ξεραμένη λάσπη που περιέχουν το σώμα , πήλινα αγγεία , στιλέτο στις ταφές αντρών και συχνά και ταφή κοντά ενός γαϊδουριού .
Απλοί τάφοι σε σχήμα τηγανιού σε διάφορα μέρη της χώρας πιστεύεται ότι ανήκουν σε Νούβιους στρατιώτες .
Τέτοιοι τάφοι αντανακλούν πολύ παλιά ταφικά έθιμα και έχουν ρηχούς στρογγυλούς λάκκους και διπλωμένα σώματα , και ελάχιστες προσφορές σε φαγητό σε αγγεία .
Η περιστασιακή περίληψη στην ταφή αναγνωρίσιμων αιγυπτιακών υλικών της Δεύτερης μεταβατικής περιόδου είναι τα μόνα σημεία που ξεχωρίζουν αυτές τις ταφές από εκείνες της Προδυναστικής ή ακόμα και παλιότερων περιόδων .
Η πλειοψηφία των τάφων της ανώτερης τάξης του Νέου Βασιλείου ήταν θάλαμοι σκαμμένοι στο βράχο .
Οι βασιλείς θάβονταν σε τάφους με πολλά δωμάτια σκαμμένους στο βράχο στην Κοιλάδα των Βασιλέων και όχι πια σε πυραμίδες .
Οι ιερείς τελούσαν για εκείνους ταφικά τελετουργικά σε ναούς χτισμένους από πέτρα στην δυτική όχθη του Νείλου απέναντι από τις Θήβες .
Από τα στοιχεία που διαθέτουμε , η Δέκατη όγδοη Δυναστεία φαίνεται να είναι η τελευταία περίοδος κατά την οποία οι Αιγύπτιοι περιελάμβαναν πολλά αντικείμενα από την καθημερινή τους ζωή στον τάφο .
Από τις αρχές της Δέκατης ένατης Δυναστείας , οι τάφοι περιελάμβαναν λίγα αντικείμενα από την καθημερινή ζωή και περιελάμβαναν αντικείμενα τα οποία είχαν κατασκευαστεί ειδικά για την επόμενη ζωή . Έτσι , η μετάβαση από τη 18η στη 19η Δυναστεία σηματοδότησε μια διαχωριστική γραμμή στις ταφικές παραδόσεις : η 18η πλησιάζει στα έθιμα πιο πολύ στις προηγούμενες περιόδους , ενώ η 19η κοιτάει στο μέλλον , στην Ύστερη περίοδο της Αιγύπτου . Άτομα από τις ανώτερες τάξεις της Δέκατης όγδοης Δυναστείας τοποθετούσαν στους τάφους τους έπιπλα , ρουχισμό και άλλα αντικείμενα που αναμφισβήτητα χρησιμοποιούσαν κατά τη διάρκεια της ζωής τους .
Κρεβάτια , υποκέφαλα , καρέκλες , σκαμνάκια , δερμάτινα σαντάλια , κοσμήματα , μουσικά , και ξύλινα κιβώτια αποθήκευσης απαντώνται σε αυτούς τους τάφους .
Ενώ τα παραπάνω αντικείμενα βρίσκονται σε τάφους ατόμων της ανώτερης τάξης , οι περισσότεροι φτωχοί άνθρωποι δεν τοποθετούσαν τίποτα παραπάνω από όπλα και αντικείμενα καλλωπισμού στους τάφους τους .
Από το Νέο Βασίλειο δεν έχει επιβιώσει κανένας ασύλητος τάφος της ανώτερης τάξης .
Σε αυτή την περίοδο , οι καλλιτέχνες διακοσμούσαν τους τάφους των ανώτερων τάξεων με σκηνές περισσότερο από θρησκευτικά γεγονότα παρά με καθημερινές σκηνές που ήταν πιο δημοφιλείς κατά το Παλαιό Βασίλειο .
Η ίδια η κηδεία , το ταφικό γεύμα με πολλούς συγγενείς , απόδοση λατρείας στους θεούς , ακόμα και μορφές του Κάτω Κόσμου είναι θέματα διακόσμησης των τάφων .
Η πλειοψηφία των αντικειμένων που βρέθηκαν στους τάφους αυτής της περιόδου ήταν φτιαγμένα για την άλλη ζωή .
Αν και η πολιτική δομή του Νέου Βασιλείου κατέρρευσε στο τέλος της Εικοστής Δυναστείας , οι πλειοψηφία των ταφών της Εικοστής πρώτης Δυναστείας αντανακλούν τις εξελίξεις από την παλιότερη περίοδο .
Στην αρχή της Τρίτης μεταβατικής περιόδου τα ανάγλυφα ομοιάζουν με της προηγούμενης περιόδου , και μόνο στο πολύ τέλος άρχισαν να διαφαίνονται νέες ταφικές πρακτικές της Ύστερης Περιόδου .
Λίγα πράγματα είναι γνωστά για τους τάφους αυτής της περιόδου .
Η έλλειψη διακοσμήσεων στους τάφους φαίνεται να οδήγησε σε πολύ πιο περίτεχνες διακοσμήσεις των φέρετρων .
Τα υπόλοιπα κτερίσματα της περιόδους περιλαμβάνουν ουσάμπτι από φθηνά υλικά , ακόμα κι αν ο κάτοχός τους ήταν βασίλισσα ή πρίγκιπας .
Οι ταφές της Ύστερης περιόδου μπορεί να κάνανε χρήση μεγάλης έκτασης σαν ναούς τάφων χτισμένους ακόμα και για άτομα που δεν προέρχονταν από τις ανώτερες τάξεις για πρώτη φορά , αλλά η πλειοψηφία των τάφων αυτής της περιόδου είναι φρεάτια σκαμμένα κάτω από την άμμο .
Εκτός από τα περίτεχνα αγάλματα και τα ανάγλυφα που αντανακλούν το στιλ του Παλαιού Βασιλείου , τα περισσότερα κτερίσματα είναι ειδικά φτιαγμένα για το τάφο .
Τα φέρετρα συνεχίζουν να φέρουν θρησκευτικά κείμενα και σκηνές .
Κάποιες ταφές είναι προσωποποιημένες με τη χρήση στήλης με τις προσευχές και το όνομα του εκλιπόντος απάνω τους .
Υπάρχουν ουσάμπτι από φαγεντιανή για όλες της τάξεις , όπως και κανωπικά αγγεία , αν και συνήθως είναι απλώς διακοσμητικά , καθώς και ράβδοι και σκήπτρα που αντιπροσωπεύουν το αξίωμα που κατείχε ο νεκρός στη ζωή .
Μπορούσε επίσης στην ταφή να περιληφθεί και άγαλμα είτε του Όσιρι , είτε της συνδυαστικής θεότητας του Πτα-Σοκάρ-Όσιρι , μαζί με σκαραβαίους , όπως και στήλες ντζεντ από χρυσό και φαγεντιανή , φυλακτά Μάτια του Ώρου , μορφές θεών , και εικόνες του μπα του νεκρού .
Τέλος , ο τάφος μπορεί να περιείχε τα εργαλεία για την Τελετή ανοίγματος του στόματος , όπως και άλλα τελετουργικά αντικείμενα .
Μετά τις κατακτήσεις του Αλέξανδρου και τον επακόλουθο διαμοιρασμό της αυτοκρατορίας του , η Αίγυπτος πέρασε στην διακυβέρνηση του Πτολεμαίου Α΄ και κατόπιν της δυναστείας του .
Αυτή , διαμόρφωσε έναν πολιτισμό που προωθούσε και τον ελληνιστικό και τον αρχαίο αιγυπτιακό τρόπο ζωής : ενώ πολλοί ελληνόφωνοι πληθυσμοί που ζούσαν στην Αλεξάνδρεια ακολουθούσαν τα έθιμα της ηπειρωτικής Ελλάδας , άλλοι υιοθέτησαν τα αιγυπτιακά έθιμα , ενώ οι Αιγύπτιοι συνέχιζαν να ζούνε όπως πριν σύμφωνα με τον πολιτισμό και τα έθιμά τους .
Είναι γνωστοί πολύ λίγοι τάφοι από την Πτολεμαϊκή περίοδο .
Περίτεχνη αγαλματοποιία σε ναούς της περιόδους υποδηλώνει την πιθανότητα αντίστοιχης στους τάφους , καθώς και τραπεζιών προσφορών .
Οι ανώτερες τάξεις έκαναν ακόμα χρήση σαρκοφάγων , ενώ το Βιβλίο των Νεκρών και φυλακτά ήταν ακόμα δημοφιλή .
Οι Ρωμαίοι κατέκτησαν την Αίγυπτο το 30 π.Χ. , θέτοντας τέρμα στην βασιλεία του τελευταίου και πιο γνωστού μέλους της Δυναστείας των Πτολεμαίων , της Κλεοπάτρας .
Κατά τη Ρωμαϊκή περίοδο αναπτύχθηκε ένα ελιτιστικό υβριδικό ταφικό στιλ που ενσωμάτωνε και Αιγυπτιακά και Ρωμαϊκά στοιχεία .
Κάποιοι μουμιοποιούνταν και τυλίγονταν με λινούς επιδέσμους .
Το μπροστινό μέρος της μούμιας συχνά ζωγραφιζόταν με παραδοσιακά αιγυπτιακά σύμβολα .
Μάσκες είτε σε παραδοσιακό αιγυπτιακό στιλ ή σε ρωμαϊκό μπορεί επίσης να προσθέτονταν στη μούμια . Ένα ιδιαίτερο ρωμαϊκό στιλ που χαρακτηρίζει την περίοδο αυτή για μάσκες μούμιας , είναι η τεχνική της εγκαυστικής σε ξύλινη επιφάνεια , που απέδωσε τα περίφημα Πορτραίτα Φαγιούμ , που τα απαντάμε από τον 1ο ως τον 3ο αιώνα μ.Χ .
Τα πόδια της μούμιας επίσης μπορεί να είναι καλυμμένα .
Μια εναλλακτική ήταν ένα σάβανο με αιγυπτιακά μοτίβα αλλά πορτρέτο σε ρωμαϊκό στιλ .
Στους τάφους των ευγενών μπορεί επίσης να περιλαμβάνονταν κοσμήματα .
Οι Έλληνες ιστορικοί Ηρόδοτος ( 5ος αιώνας π.Χ . ) και Διόδωρος ( 1ος αιώνας π.Χ . ) έχουν δώσει τα πιο πλήρη σωζόμενα στοιχεία για το πώς προσέγγιζαν οι αρχαίοι Αιγύπτιοι τη διατήρηση του νεκρού σώματος .
Πριν τη βαλσάμωση , ή την διατήρηση του σώματος για την καθυστέρηση της αποσύνθεσης , οι πενθούντες , ειδικά στην περίπτωση ατόμου με μεγαλύτερη κοινωνική θέση , κάλυπταν τα πρόσωπά τους με λάσπη και γυρνούσαν στην πόλη χτυπώντας το στήθος τους .
Αν πέθαινε η γυναίκα ενός ατόμου με κύρος , το σώμα τις δεν παραδιδόταν στους βαλσαμωτές παρά μόνο μετά από τρεις ή τέσσερεις μέρες , για να αποφευχθεί η δυνατότητα εκμετάλλευσης του σώματος .
Σε περίπτωση που κάποιος πνίγονταν ή δεχόταν επίθεση , η βαλσάμωση γινόταν αμέσως , με ευλαβική προσοχή , καθώς αυτού του είδους ο θάνατος θεωρούνταν τιμημένος , και μόνο ιερείς επιτρέπονταν να αγγίξουν το σώμα .
Μετά το βαλσάμωμα , οι πενθούντες μπορεί να ίσως να πραγματοποιούσαν ένα τελετουργικό αναπαράστασης με εθελοντές να παίζουν τον Όσιρι , το Σεθ , καθώς και την Ίσις , Νέφθυς , Ώρο Άνουβι και Θωθ .
Εκτός από αυτήν την αναπαράσταση , γίνονταν πολλές πομπές στην κοντινή νεκρόπολη , οι συμβόλιζαν τα διαφορετικά ιερά ταξίδια .
Η νεκρική πομπή προς το τάφο συνήθως περιελάμβανε τη μεταφορά του φέρετρου με βοοειδή πάνω σε φορείο έλκηθρου , με την οικογένεια και τους γνωστούς να ακολουθούν .
Κατά την διάρκεια της πομπής ο ιερέας έκαιγε θυμίαμα και έχυνε γάλα μπροστά από το νεκρό .
Με την άφιξη στο τάφο , και ουσιαστικά στον άλλο κόσμο , ο ιερέας πραγματοποιούσε το τελετουργικό του ανοίγματος του στόματος .
Το κεφάλι του νεκρού στρεφόταν στο νότο , ενώ το σώμα θεωρούνταν ότι ήταν ένα άγαλμα αντίγραφο του νεκρού .
Η τελετή συμβόλιζε την παροχή της δυνατότητας στο νεκρό να μπορεί να μιλήσει και να υπερασπιστεί τον εαυτό του κατά τη διαδικασία της κρίσης του .
Κατόπιν γίνονταν προσφορές στο νεκρό και η τελετή ολοκληρωνόταν .
Η διατήρηση του νεκρού σώματος είχε καίρια αν ο νεκρός ήθελε να έχει πιθανότητα συμμετοχής στην άλλη ζωή .
Μέσα σε αυτό ζει το κα , που αντιπροσώπευε την ζωτική δύναμη , το οποίο με το θάνατο εγκαταλείπει το σώμα .
Μόνο αν το σώμα βαλσαμωθεί με συγκεκριμένο τρόπο μπορεί το κα να επιστρέψει στο σώμα κατά την αναγέννηση του .
Οι βαλσαμωτές παραλάμβαναν το σώμα μετά το θάνατο , και το ετοίμαζαν συστηματικά για τη μουμιοποίηση .
Οι οικογένεια και φίλοι του νεκρού είχαν επιλογή σε τιμή για την όλη διαδικασία , λίγο πολύ όπως γίνεται και σήμερα με τους Οίκους τελετών .
Κατόπιν , συνόδευαν το σώμα σε ένα μέρος που ονομαζόταν ibw , που μεταφράζεται ως “ τόπος εξαγνισμού , ” μια σκηνή όπου το σώμα πλενόταν , και κατόπιν στο μέρος per nefer , “ ο Οίκος της Ομορφιάς , ” όπου γινόταν η μουμιοποίησηΓια να ζήσει στην αιωνιότητα και να παρουσιαστεί στον Όσιρι , το σώμα του νεκρού θα έπρεπε να διατηρηθεί με τη διαδικασίας της μουμιοποίησης , έτσι ώστε η ψυχή του νεκρού να μπορέσει να ενωθεί ξανά με αυτό και να ζήσει τη μακάρια αιώνια ζωή .
Η κύρια διαδικασία ήταν η διατήρηση του σώματος και η αποφυγή της αποσύνθεσης με την αφυδάτωσή του με τη χρήση νάτρου , φυσικό συστατικό που υπήρχε στο [ [ Ουάντι ελ Νατρούν ] , και το οποίο είναι συνδυασμός σόδας και αλατιού .
Το σώμα αποστραγγιζόταν από κάθε υγρό και έμενε με τα μαλλιά και τους μυς διατηρημένους .
Η διαδικασία της μουμιοποίησης ήταν διαθέσιμη για όποιον μπορούσε να πληρώσει γι ’ αυτήν .
Πιστευόταν ότι ακόμα και για εκείνους που δεν μπορούσαν , η συμμετοχή τους στην άλλη ζωή μπορούσε να επιτευχθεί με την απαγγελία των κατάλληλων ξορκιών .
Η μουμιοποίηση είχε τρεις γενικές « κατηγορίες » , την πιο ακριβή , τη μετρίως ακριβή , και την φθηνή .
Οι πιο κλασική , κοινή και πιο ακριβή μέθοδος μουμιοποίησης ανάγεται στην περίοδο της 18η Δυναστεία .
Το πρώτο βήμα ήταν η αφαίρεση των εσωτερικών οργάνων και υγρών έτσι ώστε να καθυστερήσει η αποσύνθεση .
Οι βαλσαμωτές αφαιρούσαν τον εγκέφαλο με μεταλλικό γάντζο από τα ρουθούνια , και τον υπόλοιπο ρευστοποιώντας και διαλύοντας τον με φάρμακα .
Κατόπιν τον πετούσανε , καθώς πίστευαν ότι η έδρα της σκέψης και της ψυχής ήταν η καρδιά .
Το επόμενο βήμα ήταν η αφαίρεση των εσωτερικών οργάνων , πνευμόνων , συκωτιού , στομάχι και εντόσθια , και η τοποθέτησή τους σε κανωπικά αγγεία , με καπάκια τα οποία είχαν τη μορφή των τεσσάρων θεοτήτων προστατών των αντίστοιχων οργάνων : Ιμσέτ , με ανθρώπινο κεφάλι προστάτης του συκωτιού , Χαπι , με κεφάλι πιθήκου προστάτης των πνευμόνων , Ντουαμουτέφ , με κεφάλι τσακαλιού προστάτης του στομαχιού , και Κεμπεχσενούφ , με κεφάλι γερακιού προστάτης του ( μικρού ) εντέρου .
Κάποιες φορές τα κανωπικά αγγεία τοποθετούνταν σε κανωπικό κιβώτιο , και θάβονταν μαζί με το μουμιοποιημένο σώμα .
Οι αρχαίοι Αιγύπτιοι πίστευαν ότι με το να το κάνουν αυτό , τα όργανα θα μπορούσαν να ενωθούν ξανά με το σώμα στην επόμενη ζωή . Άλλες φορές , τα όργανα καθαρίζονταν και τα επέστρεφαν μέσα στο σώμα .
Η κοιλότητες του σώματος κατόπιν πλένονταν και καθαρίζονταν με κρασί και με μια σειρά από βότανα και μυρωδικά .
Κατόπιν ραβόταν με αρωματικά φυτά , βότανα και μυρωδικά μέσα σε αυτό .
Η καρδιά παρέμενε μέσα στο σώμα , γιατί κατά την κρίση θα ζυγιζόταν με το φτερό της Μάατ .
Τέλος , όλο το σώμα πλένονταν με κρασί και παρέμενε σε σάκους νάτρου , με τη διαδικασία αυτή της αφυδάτωσης να διαρκεί 40 ημέρες .
Το δεύτερο μέρος της διαδικασίας διαρκούσε 30 μέρες .
Αυτό ήταν το διάστημα που ο νεκρός μετατρεπόταν σε ον-ημίθεος , και όλα όσα είχαν μείνει στο σώμα από το πρώτο στάδιο αφαιρούνταν , και μετά το σώμα χειριζόταν με κρασί και έλαια .
Τα έλαια ήταν για τελετουργικό σκοπό , όπως και για την αποφυγή σπασιμάτων των οστών κατά τη διάρκεια του τυλίγματος του σώματος .
Κάποιες φορές το σώμα χρωματιζόταν με κίτρινη ρητίνη , για την προστασία από βακτήρια και έντομα .
Επιπλέον , η πρακτική αυτή είχε τη βάση της στη πίστη ότι η σάρκα των θεϊκών όντων ήταν από χρυσό .
Κατόπιν , το σώμα τυλίγονταν σε λινό κομμένο σε λωρίδες , ενώ ανάμεσα τοποθετούνταν φυλακτά , ενώ οι ιερείς απήγγειλαν προσευχές και έκαιγαν θυμίαμα .
Το λινό στερεωνόταν στο σώμα με κόμμι .
Η κάλυψη πρόσφερε στο σώμα προστασία από τα καιρικά στοιχεία , και ανάλογα πόσο πλούσια ήταν η οικογένεια του νεκρού , τοποθετούνταν ταφική μάσκα και σάβανο .