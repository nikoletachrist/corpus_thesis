Το πώς ακριβώς δημιουργούνται οι τροπικοί κυκλώνες δεν είναι ακόμα πλήρως γνωστό και εξακολουθεί να αποτελεί θέμα τρέχουσας επιστημονικής έρευνας .
Θεωρείται πάντως βέβαιο ότι απαιτείται μεγάλη αστάθεια της ατμόσφαιρας και η ύπαρξη πολύ θερμού αλλά και υγρού αέρα .
Ενώ 6 παράγοντες φαίνεται να είναι γενικά αναγκαίοι , τροπικοί κυκλώνες μπορεί περιστασιακά να αναπτυχθούν χωρίς να πληρούν όλες τις ακόλουθες προϋποθέσεις .
Γενικότερα οι τροπικοί κυκλώνες αρχίζουν να εκδηλώνονται , κατά κανόνα , εκατέρωθεν της ζώνης των τροπικών νηνεμιών , αποκαλούμενη διεθνώς « ντόλντραμς » ( doldrums ) .
Πρόκειται για τη ζώνη μεταξύ των γεωγραφικών παραλλήλων 7° και 15° τόσο σε βόρειο γεωγραφικό πλάτος όσο και σε νότιο .
Κυρίως δημιουργούνται στα μέσα πλάτη από 20° και 35° , ενώ αντιθέτως στη ζώνη του Ισημερινού ( +/- 5° γύρω από τον Ισημερινό ) δεν δημιουργούνται , επειδή η δύναμη Κοριόλις που δημιουργεί την κυκλική κυκλοφορία και κατευθύνει τους ανέμους προς το κέντρο χαμηλής πίεσης , τείνει προς το μηδέν .
Οι κυκλώνες που επηρεάζουν τις περιοχές του Ειρηνικού , Βορείου Ατλαντικού και Νοτίου Ινδικού εντοπίζονται στην αρχή στο δυτικό τμήμα τους .
Πάντως έχουν σημειωθεί και εξαιρέσεις , όπως στον Βόρειο Ατλαντικό κατά τη διάρκεια Αυγούστου και Σεπτεμβρίου να συμβαίνει εκδήλωση τροπικού κυκλώνα κοντά στο Πράσινο Ακρωτήριο .
Οι τροπικοί κυκλώνες , κατά βάση , είναι φαινόμενα των θερινών και φθινοπωρινών μηνών για κάθε ημισφαίριο .
Στον Βόρειο Ατλαντικό Ωκεανό , ως εποχή των τυφώνων ( hurricane season ) θεωρείται επισήμως η περίοδος από την 1 Ιουνίου έως τις 30 Νοεμβρίου , με την πλέον επικίνδυνη περίοδο έξαρσης από τα τέλη Αυγούστου μέχρι τον Σεπτέμβριο .
Στατιστικώς η χρονική στιγμή αιχμής / κορύφωσης της περιόδου των τυφώνων του Ατλαντικού είναι στις 10 Σεπτεμβρίου .
Στον βορειοανατολικό Ειρηνικό Ωκεανό , έχουν μεγαλύτερη περίοδο έξαρσης , αλλά παρόμοια εποχική βάση με τον Ατλαντικό .
Στον βορειοδυτικό Ειρηνικό Ωκεανό μάλιστα , διαρκούν σχεδόν όλο το έτος , με την πλέον επικίνδυνη περίοδο έξαρσης στις αρχές Σεπτεμβρίου και το ελάχιστο της δραστηριότητας τους μήνες Φεβρουάριο και Μάρτιο .
Στον βόρειο Ινδικό Ωκεανό , συμβαίνουν από τον Απρίλιο μέχρι τον Δεκέμβριο , με δύο επικίνδυνες περιόδους έξαρσης κατά την εναλλαγή των Μουσώνων , δηλαδή τους μήνες Μάιο και Νοέμβριο .
Στο νότιο ημισφαίριο , το λεγόμενο έτος των τροπικών κυκλώνων αρχίζει να μετράει στις 1 Ιουλίου και η λεγόμενη εποχή των τυφώνων ξεκινάει στις 1 Νοεμβρίου και φτάνει έως τα τέλη Απριλίου , με την πλέον επικίνδυνη περίοδο έξαρσης από τα μέσα Φεβρουαρίου έως τις αρχές Μαρτίου .
Γενικώς , είναι πολύ σπάνιο να εμφανιστούν στο βόρειο ημισφαίριο από Νοέμβριο μέχρι Ιούνιο και στο νότιο ημισφαίριο από μέσα Μαΐου μέχρι τον Νοέμβριο , επειδή οι θάλασσες έχουν χαμηλές θερμοκρασίες .
Οι τροπικοί κυκλώνες στο μεν βόρειο ημισφαίριο κινούνται κατ ' αρχήν Δ . - ΒΔ . και στη συνέχεια στρέφουν κατά την ανάδρομο φορά ( δηλαδή από Δ , ΒΔ , Β , ΒΑ ) ενώ στο νότιο αρχικά κινούνται Δ.ΝΔ . και στη συνέχεια στρέφουν κατά την ορθή φορά ( δηλαδή Δ , ΝΔ , Ν , ΝΑ ) ακολουθώντας τροχιές μάλλον παραβολικές .
Σε ορισμένους πάλι συμβαίνει « διπλή ανακαμπύλωση » της τροχιάς , δηλαδή ένας κυκλώνας του νοτίου ημισφαιρίου ενώ κινείται προς Δ.ΝΔ . και στρέφεται φυσιολογικά προς Ν και ΝΑ . αυτός συνεχίζει να στρέφεται Α.
ΒΑ .
Β. με τελική κατεύθυνση Δ.
ΒΔ .
Αυτή η τροχιά λέγεται « τροχιά μετά κόμβου » .
Κάποιες φορές όμως , οι τροπικοί κυκλώνες κινούνται εντελώς ακανόνιστα , δημιουργώντας περίεργες ανακαμπυλώσεις .
Η μέση ταχύτητα μετατόπισης των κυκλώνων είναι συνήθως 10 κόμβοι και σπάνια 15 .
Ειδικότερα μετά την καμπή τους η ταχύτητά τους αυξάνεται στους 20 με 25 κόμβους .
Πολύ σπάνια είναι η ταχύτητα των 40 κόμβων , που έχει όμως παρατηρηθεί ως μέγιστη .
Μερικές φορές , τα ΜΜΕ αναφέρουν για ταχύτητα μετατόπισης την ταχύτητα περιστροφής , με συνέπεια τη δημιουργία σύγχυσης στην κοινή γνώμη .
Η έκταση της περιοχής ενός τροπικού κυκλώνα διαφέρει από κυκλώνα σε κυκλώνα .
Γενικότερα όμως , άνεμοι έντασης 7 μποφόρ ή λίγο ισχυρότεροι είναι αδύνατον να συναντηθούν σε ακτίνα 200 μιλίων ( 320 χιλιομέτρων ) από το κέντρο του κυκλώνα .
Παρομοίως , άνεμοι έντασης 8 μποφόρ είναι επίσης αδύνατον να σημειωθούν σε απόσταση μεγαλύτερη των 100 μιλίων ( 160 χιλιομέτρων ) από το κέντρο του κυκλώνα και ειδικά σε πλάτη μικρότερα των 20° Β. ή Ν.
Αντίθετα άνεμοι έντασης 12 μποφόρ ( τυφώνας ) είναι πολύ πιθανοί σε απόσταση 75 μιλίων ( 120 χιλιομέτρων ) από το κέντρο του κυκλώνα .
Πάντως έχουν σημειωθεί και ριπαίοι άνεμοι με ταχύτητα 250 χιλιομέτρων / ώρα σε ακτίνα 50 μιλίων ( 80 χιλιομέτρων ) από το κέντρο κυκλώνα .
Γενικότερα η ακτίνα εξάπλωσης του κυκλώνα μεγαλώνει όσο μεγαλύτερο είναι το γεωγραφικό πλάτος στο οποίο και κινείται . Έτσι οι παραπάνω αποστάσεις διπλασιάζονται στα πλάτη των 35° πλην όμως η ταχύτητα των ανέμων τους αρχίζει σταδιακά να μειώνεται . Όταν ο τροπικός κυκλώνας ξεπεράσει πλάτη των 40° Β. ή Ν. χάνει γρήγορα ισχύ , υποβαθμίζεται σε τροπική καταιγίδα , αμέσως μετά σε βαρομετρικό χαμηλό και τελικώς διαλύεται .
Αυτό συμβαίνει διότι οι θάλασσες είναι πολύ ψυχρότερες , άρα η εξάτμιση νερού μειώνεται ραγδαία , με αποτέλεσμα να μην τροφοδοτείται πια με αρκετούς υδρατμούς .
Παρομοίως , αν φτάσει στην ξηρά , αρχίζει να χάνει ισχύ σε μόλις λίγες ώρες και διαλύεται πολύ σύντομα , για δύο λόγους : Ιδιαίτερης σημασίας όροι αναφορικά με τους κυκλώνες , που ενδιαφέρουν κυρίως ναυτιλλομένους και αεροναυτιλλομένους , είναι οι ακόλουθοι : Εκτός των παραπάνω όρων , στην περιγραφή ενός τροπικού κυκλώνα χρησιμοποιούνται και οι ακόλουθοι όροι : Ανάλογα του σταδίου εξέλιξής τους , οι τροπικοί κυκλώνες διακρίνονται στις ακόλουθες κατηγορίες : 1 ) Τροπικές διαταραχές 2 ) Τροπικές υφέσεις 3 ) Τροπικές θύελλες 4 ) Τροπικοί κυκλώνες ή κυκλώνες ή τυφώνες ή Ηurricane ή Γουίλι - Γουίλυ .
Οι ονομασίες αυτές δίνονται ανάλογα από τους κατοίκους των περιοχών που παρατηρούνται .
Οι Αμερικανοί από την σεζόν του 1953 , προκειμένου να καταγράφουν και να μελετούν στη συνέχεια τους διάφορους τροπικούς κυκλώνες , αλλά και προς διευκόλυνση της αναφοράς των και συνεννόησης επ ' αυτών , άρχισαν να ονοματίζουν αυτούς .
Αρχικά τους έδιναν μόνο θηλυκά ονόματα , αλλά από την σεζόν του 1979 και μετά , δίνουν και αρσενικά ονόματα .
Αναλυτικά , ανάλογα με την περιοχή , οι τροπικοί κυκλώνες ονομάζονται : Καθίσταται φανερό πως στον νότιο Ατλαντικό δεν παρατηρούνται τροπικοί κυκλώνες .
Ωστόσο για πρώτη φορά στα χρονικά , στις 26 Μαρτίου 2004 σημειώθηκε τυφώνας στον νότιο Ατλαντικό και έπληξε την νότια Βραζιλία .
Ο τυφώνας αυτός έφτασε ως το επίπεδο 2 της κλίμακας Saffir-Simpson και πήρε το όνομα Καταρίνα * ( Catarina ) .
Το πρωτοφανές αυτό φαινόμενο αποδόθηκε από πολλούς στην παγκόσμια θέρμανση ( global warming ) , λόγω του φαινομένου του θερμοκηπίου και δημιούργησε ανησυχία ότι πιθανόν στο μέλλον να εκδηλώνονται τροπικοί κυκλώνες σε περιοχές που δεν συνέβαιναν παλαιότερα , λόγω των κλιματικών μεταβολών από την αύξηση της μέσης θερμοκρασίας της ατμόσφαιρας της Γης και των ωκεανών .
Στο Δυτικό Ημισφαίριο , όπου οι τροπικοί κυκλώνες είναι γνωστοί ως hurricanes ( τυφώνες ) , χρησιμοποιείται η Κλίμακα Σαφίρ-Σίμπσον ή Κλίμακα Τυφώνων Σαφίρ-Σίμπσον ( Saffir–Simpson Hurricane Scale ) για την ταξινόμησή τους .
Η κλίμακα κατατάσσει τους τυφώνες σε 5 κατηγορίες με βάση την ένταση των ανέμων και για την ακρίβεια την σταθερή ταχύτητα ανέμου και ειδικότερα στην μέγιστη ταχύτητα , η οποία παρατηρείται πάντα στον δακτύλιο γύρω από το ήρεμο κέντρο ( μάτι ) του κυκλώνα , όπου πνέουν οι ισχυρότεροι άνεμοι , γνωστός ως το τοίχωμα του ματιού ( eyewall ) .
Αντιθέτως , οι ριπαίοι άνεμοι , δηλαδή οι στιγμιαίες ισχυρότερες ριπές ανέμου , αν και πάντα αναφέρονται στα μέσα ενημέρωσης , δεν υπολογίζονται στην κατάταξη .
Η κλίμακα ξεκινάει από την Κατηγορία 1 που αντιστοιχεί σε « ασθενείς » τυφώνες και φτάνει στην μέγιστη δυνατή Κατηγορία 5 με ανέμους άνω των 155 μιλίων/ώρα ή 250 χλμ/ώρα ( 69 μέτρα/δευτερόλεπτο ή 136 κόμβους ) .
Σύμφωνα πάντως με τα πρωτότυπα έγγραφα της κλίμακας και πολλές άλλες πηγές , η κλίμακα αρχίζει πραγματικά στα 39 μίλια/ώρα , δηλαδή με τις τροπικές καταιγίδες , που χωρίζονται σε κατηγορίες Α και Β ( 39-50 μίλια/ώρα και 51-73 μίλια/ώρα αντίστοιχα ) .
Οι ταξινομήσεις της κλίμακας αυτής προορίζονται κυρίως για την μέτρηση του επιπέδου των ζημιών και πλημμυρών που αναμένεται να προκαλέσει ο τυφώνας κατά την προσέγγισή του στην ξηρά , αν και έχουν επικριθεί ως πολύ απλές .
Η κλίμακα αυτή χρησιμοποιείται μόνο για τους τυφώνες που σχηματίζονται στον Ατλαντικό Ωκεανό και τον Βόρειο Ειρηνικό Ωκεανό , ανατολικά του Διεθνούς Ορίου Αλλαγής Ημερομηνίας .
Στις άλλες περιοχές του κόσμου , χρησιμοποιούνται διαφορετικές κλίμακες κατάταξης στην ταξινόμηση αυτών των καταιγίδων , οι οποίες ονομάζονται « cyclones » ( κυκλώνες ) ή « typhoons » ( τυφώνες ) , ανάλογα με την περιοχή .
Οι τροπικοί κυκλώνες προκαλούν συνήθως μεγάλες καταστροφές , καθώς παράγουν : Αν και τα αποτελέσματα στους πληθυσμούς και τα σκάφη μπορεί να είναι ολέθρια , έχουν και θετικές συνέπειες , καθώς ανακουφίζουν τεράστιες περιοχές από ξηρασία .
Επίσης , απομακρύνοντας τεράστιες ποσότητες θερμότητας μακριά από την τροπική ζώνη , οι τροπικοί κυκλώνες αποτελούν ένα σημαντικό μηχανισμό της ατμοσφαιρικής κυκλοφορίας που διατηρεί τη θερμική ισορροπία στο παγκόσμιο περιβάλλον .
Είναι γεγονός πως μέχρι τον Β ' Παγκόσμιο Πόλεμο δεν υπήρχε καμία σοβαρή καταγραφή τόσο των καιρικών φαινομένων που προηγούνται ενός τροπικού κυκλώνα και πολύ περισσότερο εκείνων που τον συνοδεύουν .
Αυτό συνέβαινε , επειδή τα πλοία των παλαιοτέρων εποχών που βρίσκονταν σε τέτοια μετεωρολογική διατάραξη , ήταν απίθανο να αντέξουν την ένταση των καιρικών της φαινομένων και τον προκαλούμενο τεράστιο κυματισμό .
Η πρώτη σημαντική καταγραφή , ήταν η έκθεση του Γενικού Επιτελείου του Αμερικανικού Ναυτικού που αναφέρεται στις καταστροφές των μονάδων πολεμικών πλοίων όταν τον Δεκέμβριο του 1944 , με ανύπαρκτες ακόμη μεθόδους και παρατηρήσεις πρόβλεψης , βρέθηκαν αιφνίδια κοντά σε κέντρο κυκλώνα εξαιρετικής σφοδρότητας , ενώ έπλεαν ανατολικά των Φιλιππίνων .
Σύμφωνα με τον απολογισμό των καταστροφών της έκθεσης εκείνης , τρία από τα αντιτορπιλικά ανατράπηκαν και χάθηκαν σχεδόν αύτανδρα . Ένα ελαφρύ καταδρομικό , τρία μικρά αεροπλανοφόρα συνοδείας και τρία άλλα αντιτορπιλικά υπέστησαν πολύ σοβαρές βλάβες .
Μικρότερες βλάβες υπέστησαν άλλα 19 πλοία συμπεριλαμβανομένων βαρέων καταδρομικών και κυρίως πλοίων συνοδείας .
Πυρκαγιές είχαν εκδηλωθεί και στα τρία αεροπλανοφόρα από τη βίαιη περιδίνηση και συντριβή των αεροσκαφών στα υπόστεγά τους . 146 αεροσκάφη υπέστησαν ανεπανόρθωτες βλάβες , ενώ αρκετός αριθμός αυτών εκτινάχθηκε στη θάλασσα .
Συνολικά 790 Αξιωματικοί και ναύτες χάθηκαν .
Πολλά από τα διασωθέντα πλοία κατέγραψαν ότι διατοιχίζονταν περισσότερο από 70° .
Κατά τη διάρκεια του κυκλώνα παρατηρήθηκαν οι ακόλουθες συνθήκες : Τα τρία αντιτορπιλικά τα οποία τελικά απωλέσθηκαν , αφού κρατήθηκαν από τον άνεμο σε κλίση 80° προς την υπήνεμη πλευρά , στη συνέχεια ανατράπηκαν και χάθηκαν σχεδόν αύτανδρα .
Σήμερα , με την τεχνολογία που υφίσταται , η πρόγνωση προσέγγισης ενός τροπικού κυκλώνα γίνεται από δίκτυο μετεωρολογικών δορυφόρων που τους παρακολουθούν από την στιγμή της δημιουργίας τους , καταγράφοντας όλα τα χαρακτηριστικά τους , τα οποία αναμεταδίδονται κυρίως από μεγάλους παράκτιους μετεωρολογικούς σταθμούς στα δελτία καιρού .
Υπάρχουν έξι Περιφερειακά Εξειδικευμένα Μετεωρολογικά Κέντρα ( Regional Specialized Meteorological Centers / RSMCs ) σε όλο τον κόσμο .
Και τα έξι , ορίζονται από τον Παγκόσμιο Μετεωρολογικό Οργανισμό και είναι υπεύθυνα για την παρακολούθηση της τροχιάς των φαινομένων αυτών και την έκδοση των δελτίων , τις προειδοποιήσεις και τις οδηγίες σχετικά με τους τροπικούς κυκλώνες στις περιφέρειες ευθύνης τους .
Επιπλέον , υπάρχουν και έξι Κέντρα Προειδοποίησης Τροπικών Κυκλώνων ( Tropical Cyclone Warning Centers / TCWCs ) , τα οποία παρέχουν πληροφορίες για μικρότερες περιφέρειες .
Ωστόσο , τα RSMCs και TCWCs δεν είναι οι μόνες οργανώσεις που παρέχουν πληροφορίες σχετικά με τους τροπικούς κυκλώνες στο κοινό .
Tο κέντρο πρόγνωσης Joint Typhoon Warning Center ( JTWC ) εκδίδει προειδοποιήσεις σε όλες τις περιοχές εμφάνισης τροπικών κυκλώνων ( εκτός από τον Βόρειο Ατλαντικό ) για τους σκοπούς της κυβέρνησης των Ηνωμένων Πολιτειών .
Tο Philippine Atmospheric , Geophysical and Astronomical Services Administration ( PAGASA ) εκδίδει προειδοποιήσεις για τους τροπικούς κυκλώνες που προσεγγίζουν τις Φιλιππίνες , με σκοπό την προστασία των πληθυσμών , ενώ δίνει και τα ονόματα στον καθένα από αυτούς .
Tο Κέντρο Τυφώνων του Καναδά ( Canadian Hurricane Center / CHC ) εκδίδει προειδοποιήσεις σχετικά με τους τυφώνες και των υπολείμματά τους , όταν φτάνουν αρκετά βόρεια ώστε να επηρεάζουν τον Καναδά .
Παρά ταύτα , υφίστανται επίσης πολλές εμπειρικές παρατηρήσεις που αποτελούν προειδοποιητικά σημεία προσέγγισης τροπικού κυκλώνα , όπως : Σύμφωνα με το Άρθρο 32 της διεθνούς σύμβασης περί Ασφάλειας Ζωής στη Θάλασσα ( SOLAS ) , οι Πλοίαρχοι παντός τύπου πλοίων που κινούνται σε τροπικές ζώνες , οφείλουν μόλις αντιληφθούν εμφάνιση τροπικού κυκλώνα ή ανησυχήσουν κατόπιν ενδείξεων για πιθανή δημιουργίας τούτου , να ενημερώσουν τάχιστα και με κάθε πρόσφορο μέσον με γενική κλήση τυχόν παραπλέοντα πλοία , καθώς και τους παράκτιους σταθμούς επικοινωνιών .
Οι αναφορές ( παρατηρήσεις ) τους σχετικά με τα υφιστάμενα καιρικά φαινόμενα στην περιοχή τους , θα πρέπει να είναι όσο γίνεται λεπτομερείς , ιδιαίτερα των ενδείξεων της βαρομετρικής πίεσης σε πολύ τακτά χρονικά διαστήματα .
Υπόψη ότι στις αναφορές των ενδείξεων του βαρομέτρου των πλοίων τους , θα πρέπει προηγουμένως να έχουν γίνει οι καθιερωμένες διορθώσεις ή αναγωγές , έτσι ώστε αυτές να καθίστανται αληθείς ( πραγματικές ) , ως προς την επιφάνεια της θάλασσας .
Οι ημερήσιες μεταβολές της βαρομετρικής πίεσης δεν απαιτούν διορθώσεις , αφού μόνο το μέγεθος της μεταβολής εξετάζεται και παρακολουθείται .
Η ενότητα αυτή αφορά μόνο πλοία Προκειμένου να επιλεγεί ο ενδεδειγμένος τρόπος σε τυχόν υποψία ότι στην περιοχή του πλου ενός πλοίου υπάρχει τροπικός κυκλώνας , θα πρέπει απαραίτητα να προσδιοριστούν η διεύθυνση ή κατεύθυνση που βρίσκεται το « κέντρο » του , το « ίχνος » του , καθώς και η θέση του πλοίου σε σχέση με το « επικίνδυνο » ή « χειριστό ημικύκλιό » του κυκλώνα ( για την ορολογία , δείτε στην ενότητα : Ορολογία μερών τροπικού κυκλώνα ) . Όσον αφορά για τη διεύθυνση της θέσης του κέντρου του κυκλώνα , αυτή είναι δυνατή να προσδιοριστεί έχοντας υπόψη τον φυσικό νόμο του Μπουί-Μπαλό , που τροποποιείται ελαφρά στην πράξη ως ακολούθως : Στεκόμενος ο παρατηρητής ( αξιωματικός ) προς τον πνέοντα άνεμο , αναγόμενο σε αληθή , αν υφίσταται τροπικός κυκλώνας , τότε θα πρέπει να προσδιορίζεται κατά διεύθυνση 10 ανεμορρόμβους προς τα δεξιά του , αν η θέση του πλοίου είναι βόρεια του Ισημερινού , και αντίθετα 10 ανεμορρόμβους αριστερά του , αν το πλοίο πλέει νότια του Ισημερινού .
Ο κανόνας αυτός είναι απόλυτα ακριβής αν τελικά υφίσταται κυκλώνας σε απόσταση 200 μίλια από το πλοίο , οπότε το βαρόμετρο θα δείχνει τιμή γύρω στα 5 mb χαμηλότερη της μέσης τιμής της περιοχής , ενώ ο υφιστάμενος άνεμος θα έχει αυξηθεί στα 6 μποφόρ .