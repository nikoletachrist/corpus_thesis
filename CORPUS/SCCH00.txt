Το τελευταίο ισχύει π.χ . για τις συνθετικές αμφεταμίνες .
Το άζωτο υπάρχει σε όλους τους οργανισμούς , κυρίως στα αμινοξέα , στις πρωτεΐνες και στα νουκλεϊκά οξέα , δηλαδή το DNA και το RNA .
Το ανθρώπινο σώμα περιέχει περίπου 7 % κατά μάζα άζωτο , που είναι το 4ο σε αφθονία χημικό στοιχείο στο σώμα , μετά από το οξυγόνο ( O ) , τον άνθρακα ( C ) και το υδρογόνο ( H ) .
Ο κύκλος του αζώτου περιγράφει την κίνηση του στοιχείου από την ατμόσφαιρα στη βιόσφαιρα και μετά πίσω στην ατμόσφαιρα .
Η νανοτεχνολογία ερευνά εφαρμογές σε διάφορες τεχνητές αλλοτροπικές μορφές και χημικές ενώσεις μοριακού μεγέθους της τάξης των νανομέτρων .
Κατά τη διάρκεια του 18ου αιώνα ήταν ήδη γνωστό ότι ο ατμοσφαιρικός αέρας αποτελείται από δύο αέρια , από τα οποία το ένα συντελεί στην καύση και τη ζωή , ενώ το άλλο όχι .
Το άζωτο επισήμως θεωρείται ότι ανακαλύφθηκε από τον Σκώτο φυσικό Ντάνιελ Ράδερφορντ ( Daniel Rutherford ) , ένα φοιτητή Ιατρικής στο Εδιμβούργο , ο οποίος δημοσίευσε πρώτος τα αποτελέσματα της έρευνάς του το 1772 και που ονόμασε noxious air , αυτό που είναι σήμερα γνωστό ως άζωτο .
Παρόλο που δεν αναγνώρισε το άζωτο ως μία εντελώς διαφορετική χημική ουσία , το διαχώρισε καθαρά από τον `` fixed air '' .
Το γεγονός ότι το άζωτο δεν υποστήριζε την καύση ήταν σαφές στον Ράδερφορντ .
Περίπου ταυτόχρονα ερευνούσαν το άζωτο και οι Καρλ Βίλχελμ Σέελε ( Carl Wilhelm Scheele ) , Σουηδός χημικός , Χένρι Κάβεντις ( Henry Cavendish ) και Τζόζεφ Πρίστλυ ( Joseph Priestley ) , Άγγλοι χημικοί , που το ανέφεραν ως burnt air ή ως phlogisticated air ( δηλαδή ως « φλογιμένο αέρα » ) .
Το αέριο άζωτο είναι αρκετά αδρανές ώστε ο Αντουάν Λαβουαζιέ ( Antoine Lavoisier ) να το αναφέρει ως `` mephitic air '' , αλλά και ως azote , από την ελληνική λέξη « ἄζωτο ( ς ) » , που προέρχεται ετυμολογικά από το στερητικό α- και την λέξη ζωή .
Μέσα σε ατμόσφαιρα ( μόνο ) αζώτου πέθαναν πειραματόζωα και φλόγες έσβησαν .
Βέβαια , στον αέρα που ο Λαβουαζιέ θεωρούσε ως άζωτο μπορεί να περιέχονταν και πάνω από 1 % αργό ( Ar ) , με βάση τον τρόπο που χρησιμοποιούσε για την απομόνωσή του .
Η λέξη « άζωτο » , που χρησιμοποίησε ο Λαβουαζιέ , χρησιμοποιήθηκε σε πολλές γλώσσες , όπως συγκεκριμένα στη γαλλική , στην ιταλική , στην πολωνική , στη ρωσική , στην αλβανική , στην ελληνική , στην τουρκική , και σε άλλες .
Στην αγγλική , όμως , χρησιμοποιήθηκε όχι για το ίδιο το στοιχείο , αλλά ως συνθετικό της ονομασίας πολλών αζωτούχων ενώσεων , όπως η υδραζίνη , η αζιριδίνη και οι ενώσεις του ιόντος αζιδίου ( Ν3- ) .
Η αγγλική λέξη για το ίδιο το χημικό στοιχείο άζωτο είναι nitrogen , που το 1794 εισήλθε στην αγγλική γλώσσα από τη γαλλική λέξη nitrogène , που επινοήθηκε το 1790 από τον Γάλλο χημικό Ζαν Αντουάν Σαπτάλ ( Jean-Antoine Chaptal , 1756-1832 ) , προερχόμενη από τις ( επίσης ) ελληνικές λέξεις νίτρο και γεννῶ .
Το άζωτο περιέχεται στο νιτρικό οξύ ( ΗΝΟ3 ) .
Επομένως , ο Σαπτάλ εννοούσε ότι το άζωτο είναι κομβικό τμήμα του νιτρικού οξέος , το οποίο προέρχονταν από το « νίτρο » , όπως ονομαζόταν τότε το νιτρικό νάτριο ( NaNO3 ) και το νιτρικό κάλιο ( KNO3 ) . Όμως , η λέξη « νίτρο » χρησιμοποιούνταν σε αρχαιότερες εποχές περιγράφοντας γενικά άλατα του νατρίου ( Na ) και η έννοιά του δεν περιείχε τα νιτρικά , καθώς ήταν παράγωγη από από τη λέξη νάτρον .
Ενώσεις του αζώτου ήταν γνωστές ήδη από το Μεσαίωνα .
Οι αλχημιστές γνώριζαν το νιτρικό οξύ με το όνομα aqua fortis ( ισχυρό νερό ) , ενώ το μείγμα νιτρικού και υδροχλωρικού οξέος 1:3 ήταν γνωστό ως aqua regia ( βασιλικό νερό ) , εξαιτίας της ιδιότητάς του να διαλύει τον χρυσό ( βασιλιά των μετάλλων ) .
Στις πρώιμες στρατιωτικές , βιομηχανικές και αγροτικές εφαρμογές των αζωτούχων ενώσεων χρησιμοποιούνταν το νίτρο , λέξη που αναφέρονταν τότε στο νιτρικό νάτριο και στο νιτρικό κάλιο , χωρίς διάκριση .
Οι πιο αξιοσημείωτες εφαρμογές νίτρου της μεσαιωνικής εποχής περιλάμβαναν το υγρό πυρ , την πυρίτιδα και αργότερα ( στη γεωργία ) αζωτούχα λιπάσματα .
Το 1910 , ο Τζον Ουίλιαμ Στρατ ανακάλυψε ότι μία ηλεκτρική εκκένωση διαμέσου αερίου αζώτου σχηματίζει « ενεργό άζωτο » ( |Ν| ) , μια μονοατομική αλλομορφή του στοιχείου .
Το `` whirling cloud of brilliant yellow light '' που παράχθηκε με τη συσκευή του αντέδρασε με υδράργυρο ( Hg ) παράγοντας εκρηκτικό αζωτούχο υδράργυρο ( Hg3Ν2 ) .
Για μακρύ χρονικό διάστημα οι πηγές των αζωτούχων ενώσεων ήταν περιορισμένες .
Ως τέτοιες , χρησιμοποιούνταν διάφορες αζωτούχες βιολογικής προέλευσης ενώσεις , τα φυσικά αποθέματα νιτρικών αλάτων , καθώς και ενώσεις που παράγονταν με ατμοσφαιρικές αντιδράσεις .
Η παραγωγή αζώτου με βιομηχανικές διεργασίες όπως η διεργασία Φρανκ - Κάρο ( Frank–Caro process 1895–1899 ) και η διεργασία Χάμπερ - Μπος ( Haber–Bosch process 1908–1913 ) διευκόλυναν αυτήν την έλλειψη αζωτούχων ενώσεων , με άμεσο αποτέλεσμα το ήμισυ σχεδόν της παγκόσμιας παραγωγής τροφίμων να βασίζεται πλέον σε συνθετικά αζωτούχα λιπάσματα .
Ταυτόχρονα , περίπου , η διεργασία Όστβαλντ ( Ostwald process 1902 ) για την παραγωγή νιτρικών από το βιομηχανικά παραγόμενο άζωτο επέτρεψε τη μεγάλης βιομηχανικής κλίμακας παραγωγή νιτρικών , που τροφοδότησαν ( μεταξύ άλλων ) τα κάθε είδους εκρηκτικά των δύο παγκοσμίων πολέμων του 20ού αιώνα .
Υπάρχουν στη φύση δυο σταθερά ισότοπα του αζώτου , τα 14N και 15N .
Το πιο άφθονο ( 99,634 % ) από αυτά είναι το 14N , που παράγεται από τον κύκλο CNO στα άστρα . Άλλα 10 ισότοπα έχουν τεχνητά παραχθεί .
Από αυτά , το 13N έχει ημιζωή 10 λεπτά , ενώ τα υπόλοιπα έχουν ημιζωές της τάξης του δευτερολέπτου και κάτω .
Το 0,73 % του διαζώτου στην ατμόσφαιρα της Γης αποτελείται από 14N15N και σχεδόν όλο το υπόλοιπο από 14N2 . .
Το ραδιοϊσότοπο 16N είναι το κυρίαρχο ραδιονουκλίδιο ψυκτικό των πυρηνικών αντιδραστήρων συμπιεσμένου ύδατος .
Παράγεται από το 16O του νερού κατά την αντίδραση ( n , p ) . Έχει μικρή ημιζωή 7,1 sec , αλλά η μετατροπή του ξανά σε 16O παράγει υψηλής ενέργειας ακτίνες γ ( 5-7 MeV ) .
Το διάζωτο είναι το πιο άφθονο συστατικό της ατμόσφαιρας της Γης ( 78,082 % κατ ' όγκον και 75,3 % κατά βάρος ξηρού αέρα ) .
Σχηματίστηκε με πυρηνική σύντηξη στα άστρα .
Εκτιμάται ότι είναι το 5ο χημικό στοιχείο σε αφθονία στο σύμπαν .
Το διάζωτο και οι αζωτούχες ενώσεις ανιχνεύθηκαν στο διαστρικό διάστημα χρησιμοποιώντας φασματοσκοπία υπεριώδους .
Το διάζωτο είναι ένα από τα κύρια συστατικά στην ατμόσφαιρα του Τιτάνα και σε ίχνη σε άλλες πλανητικές ατμόσφαιρες .
Το άζωτο βρίσκεται σε όλους τους ζωντανούς οργανισμούς στη Γη , αφού αποτελεί συστατικό των πρωτεϊνών , των νουκλεϊνικών οξέων και μερικών άλλων σημαντικών βιοχημικά ουσιών .
Υπολογίζεται ότι αποτελεί περίπου το 4 % του ξηρού βάρους της φυτικής μάζας και το 3 % κατά βάρος του ανθρώπινου σώματος .
Αποτελεί ακόμη μεγάλο ποσοστό των ζωικών αποβλήτων , συνήθως με τη μορφή της ουρίας , του ουρικού οξέος και διαφόρων άλλων αμμωνιούχων παραγώγων .
Αυτά αξιοποιούνται ως λίπασμα από τα φυτά που δεν διαθέτουν μηχανισμό για την άμεση δέσμευση του ατμοσφαιρικού διαζώτου .
Επίσης , το άζωτο απαντάται σε μια μορφή ορυκτών , όπως το νίτρο ( ΚΝΟ3 ) .
Πολλά από αυτά δεν είναι και πολύ συνηθισμένα , κυρίως γιατί είναι εξαιρετικά ευδιάλυτα στο νερό .
Το άζωτο παρασκευάζεται σχεδόν αποκλειστικά με κλασματική απόσταξη υγροποιημένου αέρα .
Το άζωτο έχει χαμηλότερο σημείο βρασμού από το οξυγόνο ( -195,8° C και -183,0° C αντίστοιχα ) με αποτέλεσμα να αποστάζει πρώτο .
Σε μικρότερη κλίμακα παρασκευάζεται με μηχανικά μέσα από αέρα ( μεμβράνες αντίστροφης όσμωσης ή προσρόφηση με εναλλαγή πίεσης ( pressure swing adsorption ) , με θέρμανση νιτρώδους αμμωνίου ( ΝΗ4ΝΟ2 ) ή αζωτούχου βαρίου ( Ba ( N3 ) 2 ) .
Στη μέθοδο της κλασματικής απόσταξης του υγροποιημένου αέρα , ο αέρας αρχικά φιλτράρεται για την απομάκρυνση σωματιδίων και στη συνέχεια συμπιέζεται περίπου στα 5,3 bar .
Ακολουθεί ένας οξειδωτικός θάλαμος στον οποίο μετατρέπονται τα ίχνη υδρογονανθράκων σε διοξείδιο του άνθρακα και νερό .
Ο αέρας περνάει από ένα διαχωριστή νερού όπου μέρος του νερού απομακρύνεται ενώ το υπόλοιπο νερό και το διοξείδιο του άνθρακα διαχωρίζονται σε στερεά μορφή σε έναν εναλλάκτη θερμότητας ο οποίος μειώνει τη θερμοκρασία του αέρα στους -168 °C σε πίεση 5 bar .
Με περαιτέρω ψύξη από μια βαλβίδα εκτόνωσης , ο αέρας εισέρχεται στη στήλη κλασματικής απόσταξης ( ύψους περίπου 30 μέτρων ) όπου το πιο πτητικό άζωτο απομακρύνεται από την κορυφή της στήλης ως αέριο και το οξυγόνο ( με ένα μικρό ποσοστό αργού ) ως υγρό από τη βάση .
Εμπορικά το άζωτο είναι συχνά ένα παραπροϊόν της επεξεργασίας ατμοσφαιρικού αέρα που βιομηχανικά γίνεται ( κυρίως ) για τη συγκέντρωση οξυγόνου για την παραγωγή χάλυβα και άλλους σκοπούς .
Η προμήθειά του γίνεται σε κυλίνδρους και συχνά χρησιμοποιείται η συντομογραφία OFN ( Oxygen-Free Nitrogen ) .
Σε εργαστηριακή κλίμακα , το άζωτο μπορεί να παραχθεί με επίδραση υδατικού διαλύματος χλωριούχου αμμωνίου ( NH4Cl ) σε νιτρώδες νάτριο ( NaNO2 ) : N H 4 C l + N a N O 2 → N 2 ↑ + N a C l + 2 H 2 O Με αυτήν την αντίδραση συμπαράγονται μικρές ποσότητες προσμείξεων μονοξειδίου του αζώτου ( NO ) και νιτρικού οξέος ( HNO3 ) .
Οι προσμείξεις μπορούν να αφαιρεθούν με διέλευση του παραγόμενου αέριου μέσα από « παγίδα » υδατικού διαλύματος θειικού οξέος ( H2SO4 ) , που περιέχει διχρωμικό κάλιο ( K2Cr2O7 ) .
Πολύ καθαρό άζωτο μπορεί να παραχθεί με θερμική διάσπαση αζιδίου του βαρίου [ Ba ( N3 ) 2 ] ή αζιδίου του νατρίου ( NaN3 ) : 2 N a N 3 → △ 2 N a + 3 N 2 ↑ Το άζωτο είναι αμέταλλο χημικό στοιχείο , με ηλεκτραρνητικότητα 3,04 .
Το άτομό του πέντε ( 5 ) ηλεκτρόνια στην εξώτατη ηλεκτρονιακή στοιβάδα του και γι ' αυτό είναι τρισθενές στις περισσότερες ενώσεις του .
Ο τριπλός δεσμός στο μόριο του διαζώτου ( Ν2 ) είναι από τους ισχυρότερους ( χημικούς δεσμούς ) που υπάρχουν .
Η ( σχετικά μεγάλη ) ισχύς του δεσμού του διαζώτου έχει ως αποτέλεσμα το στοιχειακό άζωτο να σχηματίζει ( σχετικά ) δύσκολα ενώσεις , καθώς και αντίστροφα να διευκολύνει ( σχετικά ) τον επανασχηματισμό του , με διάσπαση αζωτούχων ενώσεων και έκλυση ενέργειας .
Αυτό έχει συνέπειες για τον ρόλο του αζώτου τόσο στη φύση , όσο και στις ανθρωπογενείς οικονομικές δραστηριότητες .
Υπό ( κανονική ) ατμοσφαιρική πίεση ( 1 atm ) , το μοριακό άζωτο υγροποιείται στους −195,79 °C και στερεοποιείται στους −210,01 °C στη εξαγωνική συμπιεσμένη κρυσταλλική αλλομορφή του ( που ονομάζεται β φάση ) .
Κάτω από τους −237,6 °C , το άζωτο υιοθετεί την κυβική κρυσταλλική αλλομορφή του ( που ονομάζεται α φάση ) .
Το υγροποιημένο διάζωτο είναι υγρό που θυμίζει το νερό στην εμφάνιση , αλλά έχει το 80,8 % της πυκνότητάς του , στο σημείο βρασμού του .
Είναι συνηθισμένο κρυογόνο .
Ασταθή αλλότροπα του αζώτου , με μόρια που αποτελούνται από περισσότερα από δύο ( 2 ) άτομα αζώτου έχουν παραχθεί εργαστηριακά .
Τέτοια είναι το τριάζωτο ( N3 ) και το τετραάζωτο ( N4 ) : Υπό εξαιρετικά υψηλές πιέσεις ( 1,1 εκατομμύρια atm ) και σε υψηλές θερμοκρασίες ( 2.000 K ) , που παράγονται χρησιμοποιώντας ένα αδαμάντινο κελί συμπίεσης , το διάζωτο πολυμερίζεται σε μια κυβική κρυσταλλική δομή με απλούς μόνο ομοιοπολικούς δεσμούς .
Η δομή αυτή είναι παρόμοια με αυτή του διαμαντιού , και το μόριό του έχει εξαιρετικά ισχυρούς ομοιοπολικούς δεσμούς .
Γι ' αυτό το τετραάζωτο ονομάζεται επίσης διαμάντι αζώτου . Άλλα αλλότροπα ( που δεν έχουν όμως ακόμη συνθεθεί ) , περιλαμβάνουν την εξαζίνη ( N6 ) , με μοριακή δομή ανάλογη με αυτήν του βενζολίου και το οκτααζακυβάνιο ( Ν8 ) , με μοριακή δομή ανάλογη με αυτήν του κυβανίου .
Η εξαζίνη προβλέφθηκε ότι θα είναι πολύ ασταθές , ενώ το δεύτερο κινητικά σταθερό , για λόγους τροχιακής συμμετρίας .
Το άζωτο διαλύεται ελάχιστα στο νερό , δεν είναι δηλητηριώδες , αλλά ασφυκτικό .
Δεν καίγεται , αλλά έχει παρατηρηθεί ότι ορισμένα στοιχεία μπορούν να “ καούν ” σε άζωτο , όπως το μαγνήσιο στους 300 °C και το λίθιο ακόμα και σε θερμοκρασία δωματίου , παράγοντας κρυσταλλικά μεταλλικά νιτρίδια . Όταν θερμανθεί υπό πίεση με το υδρογόνο παρουσία καταλύτη , σχηματίζεται αμμωνία .
Το φυσικό άζωτο στη Γη αποτελείται από μίγμα δύο σταθερών ισοτόπων του , το 14Ν ( 99,63 % ) και το 15Ν ( 0,37 % ) .
Από τα υπόλοιπα γνωστά ραδιενεργά ισότοπα , το 13Ν έχει χρόνο ημιζωής περίπου δέκα λεπτά ενώ τα υπόλοιπα λίγα δευτερόλεπτα ή και λιγότερο .
Το μόριο του αζώτου έχει μηδενική ( 0 D ) διπολική ροπή και έτσι είναι διάφανο στην υπέρυθρη και στην ορατή ακτινοβολία .
Αντίθετα , παρουσιάζει σημαντική απορρόφηση υπεριώδους ακτινοβολίας , σε μήκος κύματος περίπου 100 nm .
Το άζωτο είναι ένα από τα 27 απαραίτητα χημικά στοιχεία για τη ζωή .
Μαζί με τον άνθρακα , το υδρογόνο και το οξυγόνο αποτελούν , σε ποσοστό , το 96 % ( κατά βάρος ) των ζωντανών οργανισμών .
Ειδικότερα , το άζωτο είναι απαραίτητο για τη ζωή καθώς αποτελεί βασικό συστατικό των αμινοξέων και νουκλεϊκών οξέων , δομικά στοιχεία των πρωτεϊνών .
Η μεγάλη πλειονότητα των ζωντανών οργανισμών δεν μπορεί να χρησιμοποιήσει το μοριακό άζωτο που βρίσκεται άφθονο στην ατμόσφαιρα , και έτσι αυτό πρέπει να μετατραπεί σε κάποια άλλη πιο εύχρηστη μορφή .
Η διαδικασία αυτή , γνωστή ως αζωτοδέσμευση , πραγματοποιείται είτε με φυσικό είτε με βιολογικό τρόπο .
Στη φυσική αζωτοδέσμευση , το άζωτο της ατμόσφαιρας ενώνεται με το οξυγόνο ή το υδρογόνο των υδρατμών , με την απορρόφηση ενέργειας που προσφέρεται από κεραυνούς ή άλλες ηλεκτρικές εκκενώσεις , σχηματίζοντας νιτρικά ιόντα ή αμμωνία αντίστοιχα .
Αυτά , στη συνέχεια , μεταφέρονται με τη βοήθεια της βροχής στο έδαφος .
Η βιολογική αζωτοδέσμευση , αποτελεί τον κύριο τρόπο μετατροπής του ελεύθερου αζώτου σε χρήσιμες , για τους οργανισμούς , χημικές ενώσεις .
Πραγματοποιείται με τη βοήθεια μικροοργανισμών του εδάφους , τα αζωτοδεσμευτικά βακτήρια , τα οποία είτε ζουν ελεύθερα είτε συνηθέστερα συμβιώνουν ( π.χ .
Rhizobium ) στις ρίζες ορισμένων φυτών όπως τα ψυχανθή ( όσπρια , κουκιά κλπ. ) .
Εκεί , τα βακτήρια μετατρέπουν το ατμοσφαιρικό άζωτο σε νιτρικά ιόντα , μέρος των οποίων μεταφέρονται στα φυτά .
Ως μέρος αυτής της συμβίωσης τα φυτά μετατρέπουν τα νιτρικά ιόντα σε οξείδια του αζώτου και αμινοξέα για τη δημιουργία πρωτεϊνών και άλλων βιολογικά χρήσιμων μορίων , και σε αντάλλαγμα παράγουν σάκχαρα , τα οποία χρειάζονται τα βακτήρια .
Στη συνέχεια , το άζωτο που είναι δεσμευμένο στην οργανική ύλη , ανακυκλώνεται κλείνοντας έτσι τον κύκλο του αζώτου και διατηρώντας την ισορροπία στην ατμόσφαιρα .
Αυτό πραγματοποιείται σε δύο στάδια : Οι πρωτεΐνες διασπώνται με τη βοήθεια μικροοργανισμών σε αμμωνία και αυτή από άλλους μικροοργανισμούς ( νιτροποιητικοί ) σε νιτρικά ιόντα .
Μέρος αυτών μετατρέπονται από βακτήρια ( απονιτροποιητικά ) σε μοριακό άζωτο , που απελευθερώνεται στην ατμόσφαιρα .
Τέλος , τα ζώα προσλαμβάνουν από τα φυτά τα αζωτούχα αμινοξέα , τα οποία χρησιμοποιούνται ως πρώτη ύλη για την παρασκευή πρωτεϊνών και νουκλεϊκών οξέων .
Η παραπάνω ισορροπία πολλές φορές διαταράσσεται από διάφορες ανθρωπογενείς δραστηριότητες όπως είναι κυρίως η χρήση φυσικών και βιομηχανικών λιπασμάτων σε τεράστιες ποσότητες . Ένα μεγάλο μέρος αυτών των λιπασμάτων παρασύρεται από τα νερά της βροχής και καταλήγει σε λίμνες , ποτάμια ή τη θάλασσα .
Εκεί προκαλείται το φαινόμενο του ευτροφισμού , όπου η υπερβολική ανάπτυξη των βακτηρίων λόγω της παρουσίας του αζώτου εξαντλεί το οξυγόνο των νερών , με αποτέλεσμα τον θάνατο των ανώτερων οργανισμών .