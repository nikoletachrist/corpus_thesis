Στο ίδιο πνεύμα , ο σύμβουλος του Γκορμπατσόφ , Αντρέι Γκράτσεφ , παρατήρησε ότι ήταν ένα « γενετικό λάθος του συστήματος » .
Η πολιτική του Γκορμπατσόφ της γκλάσνοστ ( κατά λέξη διαφάνεια ) σήμαινε τον σταδιακό εκδημοκρατισμό του κόμματος .
Για τον λόγο αυτό , ο ρόλος της Κεντρικής Επιτροπής ενισχύθηκε .
Πολλοί του μηχανισμού έχασαν τις θέσεις τους για πιο ανοιχτόμυαλους αξιωματούχους κατά την εποχή Γκορμπατσόφ .
Το σχέδιο ήταν να κάνει την Κεντρική Επιτροπή ένα όργανο όπου γινότανε διάλογος .
Και σ ’ αυτό ο Γκορμπατσόφ πέτυχε .
Μέχρι το 1988 , αρκετοί άνθρωποι απαίτησαν μεταρρυθμίσεις μέσα στο ίδιο το Κομμουνιστικό Κόμμα .
Στο 19ο Συνέδριο , το πρώτο συνέδριο του κόμματος που έγινε από το 1941 , αρκετοί αντιπρόσωποι ζήτησαν την εισαγωγή του όρου « όρια » , και ένα τέλος στους διορισμούς των στελεχών , και την καθιέρωση εκλογών με πολλούς υποψήφιους μέσα στο κόμμα .
Κάποιοι ζήτησαν το μάξιμουμ θητεία για δύο περιόδους σε κάθε σώμα τους κόμματος , περιλαμβανομένης της Κεντρικής Επιτροπής , άλλοι στήριξαν την πολιτική του Νικίτα Κρούτσεφ του κανόνα υποχρεωτικής ανακύκλωσης , η οποία είχε καταργηθεί από την ηγεσία Μπρέζνιεφ.97 Άλλοι ζήτησαν ο Γενικός Γραμματέας είτε να εκλέγεται από τον λαό , είτε από ένα « είδος κομματικού δημοψηφίσματος » .
Ακόμη , υπήρξε συζήτηση για την καθιέρωση ορίων ηλικίας , και αποκέντρωσης , και αποδυνάμωσης της κομματικής γραφειοκρατίας .
Το σύστημα της νομενκλατούρας δέχθηκε επίθεση· αρκετοί αντιπρόσωποι ρώτησαν γιατί τα ηγετικά μέλη του κόμματος είχαν δικαίωμα σε μια καλύτερη ζωή , τουλάχιστον υλικά , και γιατί η ηγεσία ήταν λίγο-πολύ ανέγγιχτοι , όπως ήταν με τον Λεονίντ Μπρέζνιεφ , ακόμη κι αν η ανικανότητά τους ήταν φανερή στον καθένα . Άλλοι παραπονέθηκαν ότι στην Σοβιετική εργατική τάξη δόθηκε πολύ μεγάλος ρόλος στον οργανισμό του κόμματος . το επιστημονικό προσωπικό και άλλοι υπάλληλοι με λευκά κολάρα ( διευθυντικά στελέχη ) διαφοροποιήθηκαν θεμιτά κατά .
Η Κεντρική Επιτροπή ήταν ένα συλλογικό όργανο που εκλέγετο στο ετήσιο συνέδριο του Κόμματος . Ήταν υποχρεωτικό να συνεδριάζει τουλάχιστον δύο φορές τον χρόνο για να λαμβάνει μέτρα σαν το ανώτατο όργανο του κόμματος .
Με τα χρόνια , τα μέλη στην Κεντρική Επιτροπή αυξήθηκαν .
Το 1934 υπήρχαν 71 πλήρη μέλη , το 1976 υπήρχαν 287 πλήρη μέλη .
Τα μέλη της Κεντρικής Επιτροπής εξελέγοντο στις έδρες τους λόγω των θέσεων που είχαν , και όχι για την προσωπική τους αξία .
Για τον λόγο αυτό , η Κεντρική Επιτροπή θεωρείτο συνήθως δείκτης για τους Σοβιετολόγους για να μελετήσουν την δύναμη των διαφόρων θεσμικών οργάνων .
Το Πολιτμπιρό εκλεγόταν από , και αναφερόταν στην Κεντρική Επιτροπή .
Επιπλέον , το Πολιτμπιρό και η Κεντρική Επιτροπή εκλέγανε την Γραμματεία και τον Γενικό Γραμματέα , τον de facto αρχηγό της Σοβιετικής Ένωσης .
Από το 1919 ως το 1952 εκλεγόταν και το Οργκμπούρο με τον ίδιο τρόπο όπως το Πολιτμπιρό και η Γραμματεία από τις ολομέλειες της Κεντρικής Επιτροπής .
Μεταξύ των ολομελειών της Κεντρικής Επιτροπής , το Πολιτμπιρό και η Γραμματεία ήταν νόμιμα εξουσιοδοτημένα να παίρνουν αποφάσεις εξ ονόματός της .
Η Κεντρική Επιτροπή ( ή το Πολιτμπιρό και/ή Γραμματεία εξ ονόματός της ) μπορούσαν να εκδώσουν εθνικού επιπέδου αποφάσεις· οι αποφάσεις εξ ονόματος του κόμματος διαβιβάζονταν από την κορυφή προς την βάση .
Υπό τον Λένιν η Κεντρική Επιτροπή λειτούργησε όπως το Πολιτμπιρό στην μετά Στάλιν εποχή , ως το κορυφαίο συλλογικό όργανο του κόμματος .
Ωστόσο , καθώς ο αριθμός των μελών στην Κεντρική Επιτροπή αυξανόταν σταθερά , ο ρόλος της επισκιάστηκε από το Πολιτμπιρό .
Μεταξύ των συνεδρίων η Κεντρική Επιτροπή λειτούργησε ως η πηγή νομιμότητας για την Σοβιετική ηγεσία .
Ο ξεπεσμός στην υπόληψη της Κεντρικής Επιτροπής άρχισε την δεκαετία του 1920 , και υποβιβάστηκε σε υπάκουο όργανο της ηγεσίας του Κόμματος κατά την Μεγάλη Εκκαθάριση .
Σύμφωνα με το καταστατικό του κόμματος , η Κεντρική Επιτροπή έπρεπε να συγκαλείται τουλάχιστον δύο φορές τον χρόνο για να συζητήσει πολιτικά ζητήματα ( αλλά όχι ζητήματα που αφορούν την στρατιωτική πολιτική ) .
Οι αντιπρόσωποι στα Συνέδρια του Κόμματος εξέλεγαν τα μέλη της Κεντρικής Επιτροπής .
Παρ ’ όλα αυτά , δεν υπήρχαν ανταγωνισμοί για τις έδρες της Κεντρικής Επιτροπής .
Η Σοβιετική ηγεσία αποφάσιζε εκ των προτέρων ποιος θα εκλεγόταν , ή μάλλον θα διοριζόταν , στην Κεντρική Επιτροπή .
Στην εποχή Μπρέζνιεφ , για παράδειγμα , αντιπρόσωποι στα Συνέδρια του Κόμματος έχασαν την δικαιοδοσία να ψηφίζουν μυστικά κατά υποψηφίων που υποστηρίζονταν από την ηγεσία .
Για παράδειγμα , στα συνέδρια του 1962 και 1971 οι αντιπρόσωποι εξελέγησαν στην Κεντρική Επιτροπή ομόφωνα .
Σύμφωνα με τον Ρόμπερτ Βίνσεντ Ντάνιελς η Κεντρική Επιτροπή ήταν μάλλον μια συμβολική συνέλευση , παρά μια συνέλευση προσώπων .
Ο διορισμός των μελών συχνά είχε « αυτόματο χαρακτήρα » . τα μέλη διορίζονταν για να εκπροσωπούν διάφορους θεσμούς .
Ενώ ο Τζέρι Φ.
Χοθ συμφωνεί με την ανάλυση του Ντάνιελς , εξηγεί ότι πρέπει να συμπεριληφθούν και άλλοι παράγοντες . για παράδειγμα , ένα στέλεχος με κακή σχέση με τον Γενικό Γραμματέα δεν θα διοριζόταν στην Κεντρική Επιτροπή .
Η άποψη ότι το Πολιτμπιρό διόριζε τα μέλη της Κεντρικής Επιτροπής είναι επίσης αμφιλεγόμενη , λαμβανομένου υπόψη ότι κάθε νέα Κεντρική Επιτροπή ήταν , στις περισσότερες περιπτώσεις , γεμάτη με οπαδούς του Γενικού Γραμματέα .
Εάν το Πολιτμπιρό πράγματι επέλεγε τα μέλη της Κεντρικής Επιτροπής , θα έπρεπε να έχουν προκύψει διάφορες φράξιες .
Ενώ η άποψη του Πολιτμπιρό καθορίζει εμμέσως ότι το Συνέδριο του Κόμματος είναι μια μη σημαντική διαδικασία , μια άλλη άποψη , η άποψη « κυκλική ροή της εξουσίας » δεχόταν ότι ο Γενικός Γραμματέας ήταν σε θέση να εγκαθιδρύσει μια βάση εξουσίας μέσα στις περιφερειακές γραμματείες του κόμματος .
Αυτέ οι γραμματείες με την σειρά τους θα εξέλεγαν αντιπροσώπους που θα στήριζαν τον Γενικό Γραμματέα .
Στο 19ο Συνέδριο , το πρώτο από το 1941 , ο Μιχαήλ Γκορμπατσόφ ζήτησε την σύσταση Επιτροπών της Κεντρικής Επιτροπής , που να δίνουν στα μέλη της Κεντρικής Επιτροπής περισσότερα περιθώρια ελιγμών στην πραγματική εφαρμογή της πολιτικής .
Στις 30 Σεπτεμβρίου 1988 , μια απόφαση της Κεντρικής Επιτροπής δημιούργησε έξι Επιτροπές , οι οποίες όλες καθοδηγούνταν από μέλη του Πολιτμπιρό ή της Γραμματείς .
Η Επιτροπή Διεθνών Υποθέσεων καθοδηγούνταν από τον Αλεξάντερ Γιάκοβλεφ· ο Γιεγκόρ Λιγκάτσεφ καθοδηγούσε την Επιτροπή Γεωργίας· ο Γκεόργκι Ραζουμόφσκι καθοδηγούσε την Επιτροπή για την Κομματική Οικοδόμηση και το Προσωπικό· ο Βαντίμ Μεντβέντεφ έγινε επικεφαλής της Ιδεολογικής Επιτροπής· η Επιτροπή Κοινωνιο-οικονομικών Ζητημάτων την καθοδηγούσε ο Νικολάι Σλιουνκόφ· και ο Βίκτορ Τσεμπρικόφ έγινε επικεφαλής της Επιτροπής Νομικών Υποθέσεων .
Η καθιέρωση αυτών των επιτροπών εξηγούνταν με διάφορους τρόπους , όμως ο Γκορμπατσόφ αργότερα ισχυρίστηκε ότι δημιουργήθηκαν για να βάλουν τέλος στην πάλη εξουσίας μεταξύ Γιάκοβλεφ και Λιγκάτσεφ για πολιτιστικά και ιδεολογικά ζητήματα , χωρίς να εξαναγκαστεί ο Λιγκάτσεφ να βγει εκτός πολιτικής .
Ο Λιγκάτσεφ , από την άλλη πλευρά , ισχυρίστηκε ότι οι επιτροπές δημιουργήθηκαν για να αδυνατίσουν το γόητρο και την εξουσία της Γραμματείας .
Ο αριθμός των συνεδριάσεων που έγιναν από την Γραμματεία , μετά την δημιουργία των επιτροπών , μειώθηκε δραστικά , πριν αναζωογονηθεί το όργανο μετά το 28ο Συνέδριο του Κόμματος ( 2 Ιουλίου 1990 – 13 Ιουλίου 1990 ) ( δες κεφάλαιο « Γραμματεία » ) .
Οι επιτροπές δεν συγκλήθηκαν μέχρι τις αρχές του 1989 , αλλά σε μερικούς επικεφαλής επιτροπών δόθηκαν υπευθυνότητες αμέσως .
Για παράδειγμα , ο Μεντβέντεφ είχε επιφορτιστεί με την δημιουργία « ενός ορισμού του σοσιαλισμού » , ένα έργο το οποίο θα αποδεικνυόταν αδύνατο άπαξ και ο Γκορμπατσόφ έγινε ενθουσιώδης υποστηρικτής μιας αρκετά σοσιαλδημοκρατικής πολιτικής και σκέψης .
Ο Μεντβέντεφ τελικά κατέληξε ότι το κόμμα ακόμα υπερασπίζεται τον Μαρξισμό-Λενινισμό , αλλά θα πρέπει να δεχθεί κάποιες αστικές πολιτικές .
Η Επιτροπή Ελέγχου του Κόμματος ( Ρωσικά : Комиссия партийного контроля при ) ήταν υπεύθυνη για , σύμφωνα με το καταστατικό του Κόμματος , « … α ) να επιβλέπει την εφαρμογή των αποφάσεων του Κόμματος , β ) να ελέγχει αυτούς που είναι υπεύθυνοι για την παραβίαση της κομματικής πειθαρχίας , και γ ) να διώκει τις παραβιάσεις των αρχών του κόμματος και του CPSU ( b ) » .
Το 18ο Συνέδριο του Κόμματος , που έγινε το 1939 , αναγνώρισε ότι το κεντρικό καθήκον της Επιτροπής Ελέγχου θα ήταν να εντείνει τον έλεγχο του ελέγχου του Κόμματος .
Το συνέδριο αποφάσισε ότι η Επιτροπή Ελέγχου θα εκλεγόταν , από τότε και μετά , από την Κεντρική Επιτροπή σαν άμεσο επακόλουθο του Συνεδρίου , αντί να εκλέγεται από το ίδιο το συνέδριο .
Αλλαγές έγιναν επίσης στο καταστατικό .
Αυτό ανέφερε ότι « Η Επιτροπή Ελέγχου α ) επιβλέπει την εφαρμογή των οδηγιών του ΚΚΣΕ , β ) και των Σοβιετικών οικονομικών φορέων και κομματικών οργανώσεων . γ ) εξετάζει το έργο των τοπικών οργανώσεων του κόμματος , δ ) ερευνά αυτούς που είναι υπεύθυνοι για κατάχρηση της κομματικής πειθαρχίας και του καταστατικού του Κόμματος » .
Στον ηγούμενο ενός τμήματος συνήθως δινόταν ο τίτλος « επικεφαλής » ( Ρωσικά : zaveduiuschchii ) , αλλά στην πράξη η Γραμματεία είχε τον κύριο λόγο στην διεύθυνση των τμημάτων· για παράδειγμα , πέντε στις έντεκα γραμματείες ήταν επικεφαλής στα δικά τους τμήματα το 1978 . Όμως συνήθως , σε συγκεκριμένες γραμματείες δίνονταν εποπτικά καθήκοντα πάνω σε ένα ή περισσότερα τμήματα .
Κάθε τμήμα δημιούργησε τους δικούς του πυρήνες , τα οποία ειδικεύονταν σε έναν ή περισσότερους τομείς .
Αυτοί οι πυρήνες ονομάζονταν τομείς .
Μέχρι το 1979 , υπήρχαν μεταξύ 150 και 175 τομείς , και από αυτούς μόνο ελάχιστοι ήταν γνωστοί με το όνομά τους εκτός Σοβιετικής Ένωσης .
Μια χαρακτηριστική περίπτωση ενός τμήματος είναι , για παράδειγμα , ο τομέας Καλλιέργειας Γης του Αγροτικού Τμήματος ή ο τομέας Αφρικής του Διεθνούς Τμήματος . Όπως και με τα τμήματα , ο τομέας διευθυνόταν από ένα γραφείο που ονομαζόταν « προϊστάμενο » .
Το επίσημο όνομα για ένα μέλος του προσωπικού ενός τμήματος ήταν ινστρούχτορας .
Κατά την διάρκεια της εποχής Γκορμπατσόφ , μια ποικιλία τμημάτων αποτελούσε τον μηχανισμό της Κεντρικής Επιτροπής .
Το Τμήμα Κομματικής Οικοδόμησης και το Τμήμα Στελεχικού Έργου παραχώρησαν το προσωπικό του κόμματος στο σύστημα της νομενκλατούρας .
Το Κρατικό Τμήμα και το Νομικό Τμήμα επέβλεπαν τις ένοπλες δυνάμεις , την KGB , τον Υπουργείο Εσωτερικών , τα συνδικάτα και την Εισαγγελία .
Πριν το 1989 η Κεντρική Επιτροπή είχε διάφορα τμήματα , αλλά αρκετά καταργήθηκαν εκείνη τη χρονιά .
Ανάμεσα σε αυτά τα τμήματα υπήρχε το Τμήμα Κεντρικής Επιτροπής υπεύθυνο για την οικονομία σαν σύνολο , ένα για την κατασκευή μηχανών , και ένα για την χημική βιομηχανία , και ούτω καθεξής .
Το κόμμα κατάργησε αυτά τα τμήματα σε μια προσπάθεια να απαλλάξει τον εαυτό του από την καθημερινή διεύθυνση της οικονομίας επ ’ ωφελεία των κυβερνητικών οργάνων και ενός μεγαλύτερου ρόλου για την αγορά , σαν μέρος της διαδικασίας της περεστρόικα ( ανασυγκρότηση ) .
Η θέση του Γενικού Γραμματέα δημιουργήθηκε με την ονομασία Τεχνικός Γραμματέας τον Απρίλιο του 1917 , και την είχε για πρώτη φορά η Έλενα Στασόβα .
Αρχικά , τις δύο πρώτες φορές που επανδρώθηκε , το γραφείο έκανε κυρίως γραμματειακή δουλειά .
Στη συνέχεια δημιουργήθηκε η θέση της Υπεύθυνης Γραμματείας το 1919 για να κάνει διοικητική εργασία .
Η θέση του Γενικού Γραμματέα δημιουργήθηκε το 1922 , και ο Ιωσήφ Στάλιν εξελέγη ο πρώτος κάτοχός της .
Ο Γενικός Γραμματέας , σαν θέση , ήταν καθαρά μια διοικητική και πειθαρχική θέση , του οποίου ο ρόλος ήταν να μην κάνει τίποτα περισσότερο από το να ρυθμίζει την σύνθεση των μελών του κόμματος .
Ο Στάλιν χρησιμοποίησε τις αρχές του δημοκρατικού συγκεντρωτισμού για να μετατρέψει την θέση του σε αυτή του ηγέτη του κόμματος , και αργότερα του ηγέτη της Σοβιετικής Ένωσης .
Το 1934 , το 17ο Συνέδριο του Κόμματος δεν εξέλεξε Γενικό Γραμματέα και ο Στάλιν ήταν ένας συνηθισμένος γραμματέας μέχρι τον θάνατό του το 1953 , αν και παρέμεινε ο de facto ηγέτης χωρίς μείωση της εξουσίας του .
Ο Νικίτα Κρούτσεφ επανίδρυσε την θέση στις 14 Σεπτεμβρίου 1953 με το όνομα Πρώτος Γραμματέας .
Το 1957 σχεδόν απομακρύνθηκε από την θέση από την Αντι-Κομματική Ομάδα .
Ο Γκεόργκι Μαλένκοφ , κορυφαίο μέλος της Αντι-Κομματικής Ομάδας , ανησυχούσε που οι εξουσίες του Πρώτου Γραμματέα ήταν ουσιαστικά απεριόριστες .
Ο Κρούτσεφ απομακρύνθηκε από ηγέτης στις 14 Οκτωβρίου 1964 , και αντικαταστάθηκε από τον Λεονίντ Μπρέζνιεφ .
Στην αρχή δεν υπήρχε ξεκάθαρος ηγέτης της συλλογικής ηγεσίας με Μπρέζνιεφ και Πρωθυπουργό Αλεξέι Κοσίγκιν να κυβερνούν σαν ίσοι .
Ωστόσο , από την δεκαετία του 1970 η επιρροή του Μπρέζνιεφ ξεπέρασε αυτή του Κοσίγκιν και αυτός μπορούσε να διατηρήσει αυτή την υποστήριξη αποφεύγοντας κάθε ριζική μεταρρύθμιση .
Οι εξουσίες και τα καθήκοντα του Γενικού Γραμματέα περιορίστηκαν από την συλλογική ηγεσία στην διάρκεια της θητείας Μπρέζνιεφ , και αργότερα του Γιούρι Αντρόποφ και του Κονσταντίν Τσερνιάνκο .
Ο Μιχαήλ Γκορμπατσόφ εξελέγη το 1985 , και κυβέρνησε την Σοβιετική Ένωση μέσω της θέσης του Γενικού Γραμματέα μέχρι το 1990 , όταν το Συνέδριο των Λαϊκών Αντιπροσώπων ψήφισε την εξάλειψη του Άρθρου 6 από το Σοβιετικό Σύνταγμα του 1977 .
Αυτό σήμαινε ότι το Κομμουνιστικό Κόμμα έχασε την θέση του σαν « ηγετική και κινητήρια δύναμη της Σοβιετικής κοινωνίας » και οι εξουσίες του Γενικού Γραμματέα περιορίστηκαν δραστικά .
Το Οργανωτικό Γραφείο , συντομευόταν συνήθως ως Οργκμπούρο , ήταν ένα εκτελεστικό όργανο του κόμματος .
Η Κεντρική Επιτροπή οργάνωσε το Οργκμπούρο .
Υπό τον Λένιν , το Οργκμπούρο συνεδρίαζε τουλάχιστον 3 φορές την εβδομάδα , και ήταν υποχρεωμένο να αναφέρει στην Κεντρική Επιτροπή κάθε δεύτερη εβδομάδα .
Το Οργκμπούρο διηύθυνε όλα τα οργανωτικά καθήκοντα του κόμματος .
Σύμφωνα με τα λόγια του Λένιν , « το Οργκμπούρο κατανέμει δυνάμεις , ενώ το Πολιτμπιρό αποφασίζει για την πολιτική » .
Θεωρητικά , το Οργκμπούρο αποφάσιζε όλες τις πολιτικές που είχαν σχέση με τα διοικητικά ζητήματα και τα ζητήματα προσωπικού .
Οι αποφάσεις που παίρνονταν από το Οργκμπούρο στην συνέχεια θα εφαρμόζονταν από την Γραμματεία .
Η Γραμματεία μπορούσε να διατυπώσει και να αποφασίσει για πολιτικές για την διοίκηση του κόμματος και το προσωπικό εάν όλα τα μέλη του Οργκμπούρο συμφωνούσαν με την απόφαση .
Το Πολιτμπιρό συχνά παρέμβαινε στις υποθέσεις του Οργκμπούρο , και έγινε ενεργό στην λήψη αποφάσεων τόσο διοικητικών όσο και για το προσωπικό.128 Ακόμη κι έτσι , το Οργκμπούρο παρέμεινε ένα ανεξάρτητο όργανο κατά την εποχή του Λένιν , αν και το Πολιτμπιρό μπορούσε να ασκήσει βέτο στις αποφάσεις του .