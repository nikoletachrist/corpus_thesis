Στις 11 (22) Σεπτεμβρίου 1789, έχοντας υπό τις διαταγές του 25.000 στρατιώτες, πέρασε τον ποταμό Ρίμνικ και επιτέθηκε στους Τούρκους που διέθεταν τετραπλάσιες δυνάμεις. Στη μάχη, η οποία διήρκεσε δώδεκα ώρες, σκοτώθηκαν 20.000 Τούρκοι και μόλις 600 Ρώσοι/Αυστριακοί .
Για τη νίκη αυτή , ο Σουβόροφ τιμήθηκε με τον τίτλο του Κόμη του Ρίμνικ , το παράσημο του Τάγματος του Αγίου Γεωργίου Α ' Τάξεως και τον τίτλο του Κόμη της Αγίας Ρωμαϊκής Αυτοκρατορίας .
Το 1790 , η Ρωσική Νότια Στρατιά του Ποτέμκιν μετά από πολλές νίκες έφθασε στο Ισμαήλιο με σκοπό να καταλάβει το οχυρό , αλλά απέτυχε .
Γι ' αυτόν το λόγο , ο Ποτέμκιν διέταξε τον Σουβόροφ να αναλάβει την πολιορκία του οχυρού .
Αυτός , μέσα σε οκτώ μέρες , ετοίμασε τους άνδρες του για μάχη και απαίτησε την παράδοση του Μεχμέτ πασά .
Στις 11 ( 22 ) Δεκεμβρίου 1790 ξεκίνησε η πολιορκία του οχυρού , όταν ο Μεχμέν πασά αρνήθηκε να παραδοθεί .
Κατά τη διάρκεια της πολιορκίας σκοτώθηκαν 4.000 Ρώσοι , ενώ άλλοι 6.000 τραυματίστηκα .
Απ'την πλευρά των Τούρκων σκοτώθηκαν 26.000 άνδρες και μονάχα 9.000 επέζησαν .
Η κατάληψη του οχυρού έπαιξε αποφασιστικό ρόλο στη λήξη του πολέμου και έδωσε στον Σουβόροφ τον τιμητικό τίτλο του Αντισυνταγματάρχη του Σώματος του Πρεομπραζένσκι .
Ο Σουβόροφ δεν έμεινε ικανοποιημένος από την ανταμοιβή του , κυρίως επειδή ο Ποτέμκιν , με τον οποίο δε διατηρούσε καλές σχέσεις , είχε λάβει περισσότερα βραβεία και τιμές .
Το 1791 , ενώ βρίσκονταν στη Φινλανδία , ανέλαβε την οχύρωση περιοχών στα σύνορα με τη Σουηδία , αλλά το επόμενο έτος , εξαιτίας του θανάτου του Ποτέμκιν , του ανετέθη η ηγεσία της Ρωσικής Νότιας Στρατιάς .
Αργότερα ανέλαβε την ενίσχυση των ρωσοτουρκικών συνόρων στον Δνείστερο και έχτισε ένα οχυρό στην Τιράσπολη .
Τον Μάιο του 1794 , ο Σουβόροφ ξεκίνησε την ετοιμασία για δεύτερη εκστρατεία στην Πολωνία .
Στα μέσα του Αυγούστου ενώθηκε με το σώμα του Νικολάι Ρέπνιν με 4-5 χιλιάδες άνδρες και ανέλαβε την ηγεσία ενός σώματος από έντεκα χιλιάδες στρατιώτες .
Μέσα σε έξι μέρες πέτυχε τέσσερις νίκες : στο Ντίβιν και στο Κόμπριν ( 3-4 ( 14-15 ) Σεπτεμβρίου ) , στο Κρούπνιτς και στο Μπρεστ , όπου κατατρόπωσε το σώμα του Πολωνού στρατηγού Σερακόφσκι στις 8 ( 19 ) Σεπτεμβρίου .
Τον επόμενο μήνα , ο ηγέτης της πολωνικής εξέγερσης Αντζέι Κοστιούσκο αιχμαλωτίστηκε από τον Ιβάν Φέρζεν , ο οποίος ενώθηκε με τον στρατό του Σουβόροφ και με 17.000 άνδρες βάδισαν κατά της Βαρσοβίας .
Στις 15 ( 26 ) Οκτωβρίου , κατά τη διάρκεια μάχης στο Κόμπλικ , ο Σουβόροφ κατατροπώνει τον Πολωνό στρατηγό Μαϊένα και αναγκάζει αρκετούς Πολωνούς να υποχωρήσουν στην Πράγα .
Μέχρι τις 21 Οκτωβρίου ( 1 Νοεμβρίου ) ο Σουβόροφ ήταν απασχολημένος με την προετοιμασία των στρατευμάτων του .
Στις 23 Οκτωβρίου ( 3 Νοεμβρίου ) 1794 , ο Σουβόροφ με 25.000 άνδρες επιτέθηκε στην Πράγα ( προάστιο της Βαρσοβίας ) .
Την επόμενη μέρα , οι Ρώσοι έφθασαν κοντά στα μισοκατεστραμμένα τείχη της πόλης και επιτέθηκαν από διάφορα σημεία , αναγκάζοντας τους Πολωνούς να παραδοθούν αμέσως .
Κατά τη διάρκεια της μάχης σκοτώθηκαν , σύμφωνα με μερικές πηγές , δέκα με δέκα τρεις χιλιάδες άνδρες - απ ' την άλλη , ο Ρώσος ιστορικός και στρατηγός Μπαντίς-Καμένσκι δηλώνει πως στη μάχη σκοτώθηκαν 20.000 Πολωνοί και 580 Ρώσοι , ενώ άλλοι 960 Ρώσοι στρατιώτες τραυματίστηκαν .
Ο Ρώσος στρατηγός Μπουλγκάριν αναφέρει στα απομνημονεύματα του τη διήγηση του στρατηγού φον Κλούγκεν : « οι κάτοικοι μας πυροβολούσαν απ ' τις στέγες των σπιτιών ενώ οι στρατιώτες μας έμπαιναν στα σπίτια και σκότωναν όποιον έβρισκαν μπροστά τους .. οι αξιωματικοί δεν είχαν τη δύναμη να σταματήσουν την αιματοχυσία ... τα δάκρυα των γυναικών και των παιδιών προκαλούσαν πόνο στη ψυχή » .
Ο Σουβόροφ υποδέχθηκε τους ηττημένους Πολωνούς επαναστάτες στο πεδίο της μάχης , εν μέσω πτωμάτων , προφανώς για να προειδοποίησει τους Πολωνούς για τις συνέπειες της περαιτέρω αντίστασης τους , δέχθηκε τα κλειδιά της Βαρσοβίας στις 29 Οκτωβρίου ( 9 Νοεμβρίου ) , και έγραψε στην Αικατερίνη Β ' αναφορά , λέγοντας : « Ζήτω ! Η Βαρσοβία είναι δική μας ! » Η απάντηση της Αικατερίνης Β ' ήταν « Ζήτω ! Στρατάρχη Σουβόροφ ! » και η προαγωγή του Σουβόροφ στον βαθμό του Στρατάρχη .
Στις αρχές του 1795 είχε υπό τις διαταγές του όλες τις ρωσικές δυνάμεις στην Πολωνία , ενώ αργότερα ανέλαβε την ηγεσία 80.000 Ρώσων στρατιωτών στο Χάρκοβο και σ ' άλλες πόλεις .
Εκείνη την εποχή έγραψε το βιβλίο « Επιστήμη της νίκης » Σφάλμα αναφοράς : Μη έγκυρη ετικέτα < ref > · παραπομπές χωρίς περιεχόμενο πρέπει να έχουν όνομα ) .
Η Αικατερίνη Β ' πέθανε στις 6 ( 17 ) Νοεμβρίου 1796 και τη θέση της έλαβε ο Παύλος Α ' , ο οποίος ήταν φανατικός θαυμαστής του Φρειδερίκου του Μέγαλου της Πρωσίας , κάτι που είχε ως αποτέλεσμα να γίνουν μεγάλες αλλαγές στον ρωσικό στρατό .
Αυτές οι αλλαγές δεν ικανοποίησαν τον Σουβόροφ , ο οποίος συνέχιζε να εκπαιδεύει τους στρατιώτες με τον δικό του τρόπο , επαναλαμβάνοντας συνέχεια τη φράση « οι Ρώσοι πάντα νικούσαν τους Πρώσους , τι έχουμε εμείς να μάθουμε απ ' αυτούς ; » Αυτή η φράση προκάλεσε την οργή του Παύλου Α ' , ο οποίος έδιωξε τον Σουβόροφ απ ' τον στρατό .
Τον Απρίλιο , ο Σουβόροφ βρισκόταν στο Κόμπριν ενώ τον επόμενο μήνα στάλθηκε στο χωριό Κοντσάνσκογιε-Σουβόροφσκογιε .
Η παρακολούθηση του ανατέθηκε στον Α.
Λ.
Βιντόμσκι και αργότερα στον Α.
Ν.
Νικολάεφ , ο οποίος έφτασε στο Κόμπριν με διαταγή αποχώρησης του Σουβόροφ στο Κοντσάνσκογιε-Σουβόροφσκογιε και σύλληψης όποιων στρατιωτικών τον επισκέπτονταν .
Κατά τον Ρώσο ιστορικό Αλεξάντερ Πετρουσέφσκι , την περίοδο αυτή ο Σουβόροφ ξυπνούσε νωρίς , έψαλνε ύμνους στην εκκλησία αλλά δεν μιλούσε σε κανένα εκτός από μερικούς φίλους , οι οποίοι παραιτήθηκαν από τον στρατό .
Στις 1 ( 12 ) Φεβρουαρίου 1798 , ο Κόμης Αντρέι Ιβάνοβιτς Γκορτσάκοφ μετέφερε στον Σουβόροφ το μήνυμα ότι μπορεί να επιστρέψει στην Αγία Πετρούπολη , αλλά ο Σουβόροφ αρνήθηκε , έχοντας αποφασίσει , λόγω προβλημάτων υγείας , να αποσυρθεί σε μοναστήρι . Έστειλε σχετική αναφορά στον Τσάρο Παύλο Α ' , ο οποίος απάντησε : « Κόμη Αλεξάντερ Βασίλιεβιτς ! Τώρα δεν είναι ώρα για διαφωνίες .
Τον φταίχτη θα τον συγχωρέσει ο Θεός .
Ο Ρωμαίος αυτοκράτορας σας θέλει διοικητή του στρατού του και σας παραδίδει το μέλλον της Αυστρίας και της Ιταλίας .
Εγώ πρέπει να συμφωνήσω ενώ εσείς να τους σώσετε .
Παρακαλώ να έρθετε γρήγορα για να μην χάνετε την ώρα της δόξας και να μην χάσω εγώ τη χαρά να σας δω » .
Τον Σεπτέμβριο , ο υποστράτηγος Πρέβο ντε Λουμίνα ρώτησε τον Σουβόροφ τι έπρεπε να κάνει σ ' αναμέτρηση με τους Γάλλους - ο τελευταίος του υπαγόρευσε εννέα κανόνες που είχαν ως κύριο χαρακτηριστικό την επίθεση .
Η Ρωσική Αυτοκρατορία έγινε μέλος της Β ' αντιγαλλικού συνασπισμού μαζί με το Ηνωμένο Βασίλειο , την Αυστρία , την Τουρκία και το Βασίλειο της Νάπολης , το έτος 1798 .
Οι Αυστριακοί και οι Ρώσοι αποφάσισαν να στείλουν στρατό για να εκδιώξουν τον στρατό του Διευθυντηρίου της Γαλλίας από τα εδάφη της Βόρειας Ιταλίας .
Στην αρχή , οι Σύμμαχοι θέλησαν τον Αρχιδούκα Ιωσήφ στην αρχηγία του στρατού , αλλά οι Βρετανοί έπεισαν τον Παύλο Α ' να δώσει στον Σουβόροφ αυτή τη θέση .
Ο Σουβόροφ έφτασε στη Βιέννη , στις 14 ( 25 ) Μαρτίου , όπου έλαβε τον βαθμό του Στρατάρχη από τον Αυτοκράτορα Φραγκίσκο Β΄ . Ένα μήνα αργότερα έφτασε στη Βερόνα και στο Βαλέτζο ( ιτ .
Vallegio sul Mincio , Βαλέτζο σουλ Μίντσο ) .
Στις 8 ( 19 ) Απριλίου , ο Σουβόροφ προώθησε τον ρωσοαυστριακό στρατό ( 80.000 στρατιώτες ) στον ποταμό Άντα και δύο μέρες αργότερα διεξήχθη η πρώτη μάχη μεταξύ Γάλλων και Συμμάχων , που είχε ως αποτέλεσμα την κατάληψη της Μπρέσια από τους τελευταίους και την πολιορκία της Μάντουας και της Πεσκιέρας .
Οι Σύμμαχοι κινήθηκαν στο Μιλάνο και στις 15 ( 26 ) Απριλίου κατέλαβαν τη Λέκκο , ενώ την επόμενη νίκησαν τους Γάλλους στον ποταμό Άντα .
Στη μαχη σκοτώθηκαν 3.000 Γάλλοι στρατιώτες , ενώ άλλοι 5.000 αιχμαλωτίστηκαν .
Μετά από δύο ημέρες , οι Σύμμαχοι έφθασαν στο Μιλάνο και μετά στον ποταμό Πάδο , αφήνοντας φρουρές από Αυστριακούς στην Πεσκιέρα , στην Τορτόνα και στο Πινιγκετόνε .
Στις αρχές του Μάη , ο Σουβόροφ φθάνει στο Τορίνο , ενώ πέντε μέρες αργότερα οι Γάλλοι επιτέθηκαν στους Αυστριακούς στο Μαρένγκο , αλλά ηττήθηκαν χάρη στη βοήθεια που στάλθηκε από τον Πιότρ Μπαγκρατιόν - οι Γάλλοι αναγκάστηκαν να αφήσουν τα οχυρά τους στο Καζάλε και στο Βαλέτζο , ενώ το Τορίνο παραδόθηκε στα μέσα του μήνα .
Παράλληλα , στη Φλωρεντία έφτασε το σώμα του Μακντόναλντ , το οποίο κινήθηκε στη Γένοβα για να ενωθεί με τους στρατιώτες του Μορό .
Στις 6 ( 17 ) Ιουνίου σημειώθηκε σύγκρουση στον ποταμό Τρέβια μεταξύ Ρώσων/Αυστριακών και Γάλλων , που είχε ως αποτέλεσμα την ήττα των Γάλλων - μετά από τρεις ημέρες μαχών - και την απώλεια του μισού στρατού τους .
Τον Ιούλιο του 1799 έπεσαν τα οχυρά στην Αλεσσάντρια και στη Μάντουα , κάτι που έδωσε στον Σουβόροφ τον τίτλο του πρίγκιπα του Οίκου της Σαβοϊας και άλλες μεγάλες τιμές απ ' τον βασιλιά της Σαρδηνίας .
Ωστόσο , ο Μπαρτελεμί Ζουμπέρ , νέος ηγέτης των γαλλικών δυνάμεων στην περιοχή , συγκέντρωσε αρκετό στρατό και κινήθηκε στο Πεδεμόντιο .
Στις 3 ( 14 ) Αυγούστου , οι Γάλλοι κατέλαβαν το Νόβι , αλλά την επόμενη μέρα ηττήθηκαν σε μάχη από τους Συμμάχους - επτά χιλιάδες Γάλλοι ( μαζί με τον Ζουμπέρ ) σκοτώθηκαν , 4,5 χιλιάδες αιχμαλωτίστηκαν , άλλοι πέντε χιλιάδες τραυματίστηκαν ενώ τέσσερις χιλιάδες Γάλλοι λιποτάκτισαν .
Μετά την ανάκτηση της Βόρειας Ιταλίας , ο Σουβόροφ πρότεινε επίθεση στη Γαλλία με την προώθηση των κύριων συμμαχικών δυνάμεων στην Γκρενόμπλ , στη Λυών και στο Παρίσι .
Ωστόσο , οι Σύμμαχοι , φοβούμενοι την αύξηση της ρωσικής επιρροής στην περιοχή , αρνήθηκαν και δοκίμασαν να απομακρύνουν τους Ρώσους από την Ιταλία .
Γι ' αυτό και ο Σουβόροφ διατάχθηκε να βαδίσει στην Ελβετία για να επιτεθεί στις γαλλικές θέσεις .
Οι Ρώσοι χρειάστηκαν έξι μέρες για να φτάσουν από την Αλεσσάντρια στο Ταβέρνο , όπου έμαθαν ότι αν και οι Αυστριακοί υποσχέθηκαν να στείλουν 1429 ζώα έστειλαν μονάχα 650 - κι αυτό μετά από τέσσερις μέρες .
Επίσης συνειδητοποίησαν ότι οι Αυστριακοί τους έδωσαν λανθασμένες πληροφορίες για τις γαλλικές δυνάμεις .
Στις 31 Αυγούστου ( 11 Σεπτεμβρίου ) , οι Ρώσοι άρχισαν την επίθεση και ταυτόχρονα την ελβετική εκστρατεία του Σουβόροφ , η οποία έμελλε να γίνει και η τελευταία του .
Η πρώτη σοβαρή μάχη με τους Γάλλους σημειώθηκε στο πέρασμα Γκόταρντ , έναντι του στρατηγού Λεμπούρ .
Μετά την κατάληψη της Ούρζερν και του Χοσπεντάλ ( γερ .
Hospental - ή Χόσπενταλ ) , οι Ρώσοι επιτέθηκαν στο πέρασμα Γκόταρντ ( 13 ( 24 ) Σεπτεμβρίου ) , το οποίο κατέλαβαν με την τρίτη προσπάθεια .
Μετά , οι Ρώσοι βάδισαν κατά του Σβίτς , αν και στον δρόμο έπρεπε να πολιορκήσουν τα γαλλικά οχυρά υπό πολύ δύσκολες συνθήκες .
Οι Ρώσοι κατάφεραν να απωθήσουν τους Γάλλους στη Γέφυρα του Διαβόλου ( Teufelsbrücke ) , την οποία κατέλαβαν χωρίς να καταστρέψουν .
Μετά από πολλές δυσκολίες κατόρθωσαν να προωθηθούν αλλά έχασαν πολλές δυνάμεις στο βουνό Μπίντνερμπεργκ και μετά ανακάλυψαν ότι δεν υπήρχε δρόμος μέχρι τον ποταμό Λιούτσερνκ - όπως τους είπαν οι Αυστριακοί - άρα θα τους ήταν δύσκολο να προωθηθούν στο Σβίτς .
Εν τω μεταξύ , οι Γάλλοι συγκέντρωσαν τις κύριες δυνάμεις τους στον ποταμό Φιρβαλστέντσκι , γι ' αυτό και ο Σουβόροφ επέλεξε να περάσει από το Ρόστοκ , την κοιλάδα Μούττενσκ και μετά να κινηθεί στο Σβίτς .
Καθώς περνούσαν το Ρόστοκ αρρώστησε σοβαρά , ενώ αργότερα οι Ρώσοι επιτέθηκαν στην κοιλάδα Μούττενσκ , αλλά έμαθαν ότι οι δυνάμεις του Κορσακόφ ηττήθηκαν .
Οι Ρώσοι είχαν περικυκλωθεί από τους Γάλλους , αλλά μετά από σκληρές μάχες κατάφεραν να προωθηθούν στα χιονισμένα βουνά και περάσματα έχοντας υποστεί μεγάλες απώλειες .
Στις 20 Σεπτεμβρίου , επτά χιλιάδες Ρώσοι στρατιώτες υπό τις διαταγές του Αντρέι Ρόζενμπεργκ διέλυσαν το σώμα του Μασσενά , το οποίο είχε τους διπλάσιους στρατιώτες - στη μάχη σκοτώθηκαν περίπου πέντε χιλιάδες Γάλλοι , ενώ άλλοι χίλιοι αιχμαλωτίστηκαν .
Απ ' την άλλη , οι Ρώσοι έχασαν 650 άντρες .
Μετά τη νίκη , οι Αυστριακοί άφησαν τους Ρώσους στο Γκλάρους και οι τελευταίοι αποφάσισαν να περάσουν απ ' την κοιλάδα του Πάνκις για να ενωθούν με τον Κορσάκοφ .
Οι Γάλλοι προσπάθησαν να σταματήσουν τους Ρώσους , αλλά χωρίς επιτυχία - η εκστρατεία έληξε στο Φέλντκιρχ .
Κατά τη διάρκεια της εκστρατείας , ο Σουβόροφ έχασε πέντε χιλιάδες άνδρες ενώ οι Γάλλοι δεκαπέντε-είκοσι χιλιάδες άνδρες .
Απόδειξη του ρωσικού θριάμβου αποτέλεσε η αιχμαλωσία περίπου τριών χιλιάδων ανδρών - αν και κατάφεραν να κρατήσουν ζωντανούς μονάχα τους μισούς .
Χάρη στην εκστρατεία αυτή , ο Σουβόροφ έλαβε τον βαθμό του Αρχιστράτηγου .
Στις 29 Οκτωβρίου ( 9 Νοεμβρίου ) ο Σουβόροφ έλαβε διαταγή από τον Παύλο Α ' να διακόψει τη συνεργασία με τους Αυστριακούς και να επιστρέψει στη Ρωσία .
Κατά τη διάρκεια της επιστροφής , οι Ρώσοι σταμάτησαν στη Βοημία και στη Βόρεια Αυστρία ( ο Σουβόροφ βρισκόταν στην Πράγα ) , κάθως πίστευαν ότι θα ξανάρχιζε ο πόλεμος με τους Γάλλους .
Αυτό δεν έγινε και στις 14 ( 25 ) Ιανουαρίου 1800 , ο Σουβόροφ και οι στρατιώτες του επέστρεψαν στη Ρωσία .
Στην Κρακοβία παρέδωσε τον έλεγχο της πόλης στον Αντρέι Ρόζενμπεργκ και πήγε στην Αγία Πετρούπολη .
Ωστόσο , αρρώστησε και έμεινε στο Κόμπριν μέχρι να βελτιωθεί η υγεία του ώστε να μπορεί να πραγματοποιήσει θριαμβευτική είσοδο στην πρωτεύουσα .
Ο Σουβόροφ , όμως , έπεσε ξαφνικά σε δυσμένεια - ο λόγος είναι άγνωστος , ωστόσο θεωρείται ότι έπεσε σε δυσμένεια επειδή οι αντίπαλοι του , οι οποίοι τον ζήλευαν , ανάφεραν στον Αυτοκράτορα ότι ο Αλεξάντερ είχε υπό τις διαταγές του επιτελικό στρατηγό , κάτι που μπορούσε να κάνει μόνο ο μονάρχης .
Αυτή η πράξη είχε προσβάλλει τον Σουβόροφ .
Η σωματική υγεία του Σουβόροφ χειροτέρευε μέρα με τη μέρα , γι ' αυτό και η υποδοχή ακυρώθηκε .
Ο Σουβόροφ έμεινε στο σπίτι του Ντμίτρι Χβαστόφ ( σύζυγος της ανιψιάς του ) και , μετά από άδεια του Παύλου Α ' , δεχόταν επισκέψεις από φίλους του ενώ ήταν ετοιμοθάνατος .
Σύμφωνα με μια εκδοχή , ο Σουβόροφ είπε στον Ιβάν Κουταϊσοφ : « Ετοιμάζομαι να δώσω αναφορά στον Θεό , ενώ για τον Τσάρο δεν θέλω να σκέφτομαι » .
Ο Αλεξάντερ Βασίλιεβιτς Σουβόροφ πέθανε στην Αγία Πετρούπολη , στις 6 ( 18 ) Μαΐου 1800 , στις 14:00 .
Τον έθαψαν στη Λαύρα της Αγίας Τριάδας και του Αλέξανδρου Νιέφσκι με την επιγραφή « Εδώ κοιμάται ο Σουβόροφ » .