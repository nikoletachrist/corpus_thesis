Η αρίθμηση 2.0 σκόπευε απλά να ξεχωρίσει την νέα έκδοση από τα πρόχειρα που προηγήθηκαν .
Η περαιτέρω ανάπτυξη κάτω από την επίβλεψη του IETF καθυστέρησε λόγω σύγκρουσης απόψεων .
Από το 1996 και μετά , οι προδιαγραφές της HTML τηρούνται , μαζί με την σύμφωνη γνώμη των δημιουργών του λογισμικού , από το World Wide Web Consortium ( W3C ) .
Ωστόσο , το 2000 η HTML έγινε επίσης παγκόσμιο πρότυπο ( ISO/IEC 15445:2000 ) .
Η τελευταία προδιαγραφή της HTML , η HTML 4.01 δημοσιεύτηκε από το W3C το 1999 , και το 2001 δημοσιεύτηκαν επίσης και τα λάθη και οι παραλείψεις της ( errata ) .
Η XHTML είναι ξεχωριστή γλώσσα η οποία ως αναδιαμόρφωση της HTML 4.01 με χρήση της XML 1.0 .
Συνεχίζει να αναπτύσσεται : Η σήμανση HTML αποτελείται από μερικά βασικά συστατικά , συμπεριλαμβανομένων των στοιχείων ( και των ιδιοτήτων τους ) , τους βασισμένους σε χαρακτήρες τύπους δεδομένων , τις αναφορές χαρακτήρων και τις αναφορές οντοτήτων . Ένα ξεχωριστό σημαντικό συστατικό είναι η δήλωση τύπου εγγράφου ( document type declaration ) , η οποία ορίζει στο πρόγραμμα περιήγησης ( browser ) τον τρόπο εμφάνισης της σελίδας .
Στην HTML , το πρόγραμμα Hello world , ένα συνηθισμένο πρόγραμμα υπολογιστή που χρησιμεύει για τη σύγκριση γλωσσών προγραμματισμού , γλωσσών σεναρίων και γλωσσών σήμανσης , φτιάχνεται με 9 γραμμές κώδικα , παρότι οι νέες γραμμές είναι προαιρετικές στην HTML : ( Το κείμενο ανάμεσα στο < html > και το < /html > περιγράφει την ιστοσελίδα , και το κείμενο μεταξύ του < body > και του < /body > είναι το ορατό μέρος της .
Το σημασμένο κείμενο < title > Hello HTML < /title > καθορίζει τον τίτλο που θα εμφανίζεται στην μπάρα τίτλου του browser . ) Η δήλωση τύπου εγγράφου ( το < ! DOCTYPE html > ) στον πιο πάνω κώδικα είναι για την HTML5 .
Αν δεν συμπεριλαμβάνεται η δήλωση < ! doctype html > , τότε μερικοί browser θα καταφύγουν στην λειτουργία quirks για την εμφάνιση της σελίδας .
Τα έγγραφα HTML αποτελούνται από στοιχεία HTML τα οποία στην πιο γενική μορφή τους έχουν τρία συστατικά : ένα ζεύγος από ετικέτες , την « ετικέτα εκκίνησης » και την « ετικέτα τερματισμού » , μερικές ιδιότητες μέσα στην ετικέτα εκκίνησης , και τέλος το κείμενο ή το γραφικό περιεχόμενο μεταξύ των ετικετών , το οποίο μπορεί να περιλαμβάνει και άλλα στοιχεία εμφωλευμένα μέσα του .
Το στοιχείο HTML μπορεί να είναι οτιδήποτε ανάμεσα στις ετικέτες εκκίνησης και τερματισμού .
Τέλος , κάθε ετικέτα περικλείεται σε σύμβολα « μεγαλύτερο από » και « μικρότερο από » , δηλαδή < και > .
Επομένως , η γενική μορφή ενός στοιχείου HTML είναι : < ετικέτα ιδιότητα1= '' τιμή1 '' ιδιότητα2= '' τιμή2 '' > περιεχόμενο < /ετικέτα > .
Μερικά στοιχεία HTML περιγράφονται ως άδεια ή κενά στοιχεία , έχουν τη μορφή < ετικέτα ιδιότητα1= '' τιμή1 '' ιδιότητα2= '' τιμή2 '' > , και δεν έχουν καθόλου περιεχόμενο .
Το όνομα κάθε στοιχείου HTML είναι το ίδιο όνομα που χρησιμοποιείται στις αντίστοιχες ετικέτες .
Το όνομα της ετικέτας τερματισμού ξεκινά με μια πλάγια « / » , η οποία παραλείπεται στα άδεια στοιχεία .
Τέλος , αν δεν αναφέρονται ρητά οι ιδιότητες ενός στοιχείου , τότε χρησιμοποιούνται οι προεπιλογές σε κάθε περίπτωση .
Κεφαλίδα του εγγράφου HTML : < head > ... < /head > .
Συνήθως περιέχει τον τίτλο , π.χ . : Επικεφαλίδες : οι επικεφαλίδες στην HTML ορίζονται με τις ετικέτες < h1 > έως < h6 > : Παράγραφοι : Αλλαγή γραμμής : < br > .
Η διαφορά ανάμεσα στο < br > και το < p > είναι ότι το « br » αλλάζει γραμμή χωρίς να αλλάζει την σημαντική δομή της σελίδας , ενώ το « p » τεμαχίζει τη σελίδα σε παραγράφους .
Το « br » είναι ένα άδειο στοιχείο , δηλαδή δεν έχει περιεχόμενο , ούτε και χρειάζεται ετικέτα τερματισμού .
Αυτός είναι ένας σύνδεσμος σε HTML : Για τη δημιουργία του χρησιμοποιείται η ετικέτα < a > .
Η ιδιότητα href περιέχει τη σελίδα προορισμού του συνδέσμου .
Σχόλια : Τα σχόλια μπορούν να βοηθήσουν στην κατανόηση της σήμανσης .
Δεν εμφανίζονται στην ιστοσελίδα .
Υπάρχουν διάφοροι τύποι στοιχείων στην HTML .
Οι περισσότερες ιδιότητες των στοιχείων είναι ζεύγη ονομάτων και τιμών , τα οποία διαχωρίζονται με ένα « = » και γράφονται μέσα στην ετικέτα εκκίνησης ενός στοιχείου , μετά το όνομα του στοιχείου .
Η τιμή μπορεί να περικλείεται σε μονά ή διπλά εισαγωγικά , παρότι τιμές που αποτελούνται από συγκεκριμένους χαρακτήρες μπορούν να γράφονται χωρίς εισαγωγικά στην HTML , αλλά όχι στην XHTML .
Το να μένουν οι τιμές των ιδιοτήτων χωρίς εισαγωγικά θεωρείται ανασφαλές .
Εκτός από τις ιδιότητες που γράφονται ως ζεύγη ονομάτων και τιμών , υπάρχουν και μερικές οι οποίες επηρεάζουν το στοιχείο απλά με την παρουσία τους μέσα στην ετικέτα εκκίνησης , όπως η ιδιότητα ismap του στοιχείου img .
Υπάρχουν και μερικές κοινές ιδιότητες οι οποίες εμφανίζονται σε πολλά στοιχεία : Το στοιχείο abbr μπορεί να χρησιμοποιηθεί για να επιδείξει μερικές από τις πιο πάνω ιδιότητες : Αυτό το παράδειγμα εμφανίζεται ως : HTML .
Στους περισσότερους φυλλομετρητές , όταν σταθεί ο δείκτης του ποντικιού πάνω από αυτό το στοιχείο , τότε θα εμφανιστεί ένα αναδυόμενο παράθυρο με το περιεχόμενο « Hypertext Markup Language » .
Τα περισσότερα στοιχεία μπορούν επίσης να δεχτούν την ιδιότητα dir η οποία καθορίζει την κατεύθυνση του κειμένου .
Η τιμή « rtl » της ιδιότητας , δείχνει κείμενο που διαβάζεται από δεξιά προς τα αριστερά , όπως για παράδειγμα στα Αραβικά , στα Περσικά ή στα Εβραϊκά .
Από την έκδοση 4.0 και μετά , στην HTML ορίζεται ένα σύνολο από 252 αναφορές οντοτήτων χαρακτήρων και ένα σύνολο από 1.114.050 αναφορές οντοτήτων αριθμών .
Και τα δύο σύνολα επιτρέπουν τη γραφή μοναδικών χαρακτήρων ως σήμανση , αντί χρησιμοποιώντας τους ίδιους τους χαρακτήρες . Ένας χαρακτήρας και η αντίστοιχη σήμανση γι ' αυτόν θεωρούνται ισοδύναμες οντότητες , και εμφανίζονται ίδια .
Αυτή η δυνατότητα διαφυγής χαρακτήρων με αυτόν τον τρόπο επιτρέπει την ερμηνεία χαρακτήρων όπως < και & ( όταν γράφονται ως & lt ; και & amp ; , αντίστοιχα ) ως κείμενο και όχι ως σήμανση .
Για παράδειγμα , ο χαρακτήρας < κανονικά σημαίνει την έναρξη μιας ετικέτας , και το & σημαίνει την έναρξη μιας αναφοράς οντότητας χαρακτήρα ή αριθμού .
Η γραφή τους ως & amp ; ή & # x26 ; ή & # 38 ; επιτρέπει στο & να συμπεριλαμβάνεται μέσα στο περιεχόμενο ενός στοιχείου ή μέσα στην τιμή μιας ιδιότητας .
Επίσης , ο χαρακτήρας διπλών εισαγωγικών ( `` ) , ο οποίος χρησιμοποιείται για να περιβάλλει την τιμή μιας ιδιότητας , πρέπει να γράφεται ως & quot ; ή & # x22 ; ή & # 34 ; όταν εμφανίζεται μέσα στην ίδια την τιμή της ιδιότητας .
Ομοίως , ο χαρακτήρας μονών εισαγωγικών ( ' ) , πρέπει να γράφεται ως & # x27 ; ή & # 39 ; ( αλλά όχι ως & apos ; , με εξαίρεση την γραφή σε XHTML ) όταν εμφανίζεται μέσα στην ίδια την τιμή της ιδιότητας .
Αν ένας δημιουργός εγγράφου HTML παραβλέψει να γράψει αυτά τα σύμβολα ως οντότητες χαρακτήρων ή αριθμών , τότε μερικοί browser μπορούν να είναι αρκετά επιεικείς και προσπαθούν να χρησιμοποιήσουν το παραπλήσιο περιεχόμενο για να μαντέψουν την πρόθεση του χρήστη .
Το αποτέλεσμα δεν παύει να είναι άκυρη σήμανση , η οποία κάνει το έγγραφο λιγότερο προσιτό σε άλλους browser οι οποίοι μπορεί να προσπαθήσουν να αναλύσουν το έγγραφο για άλλους σκοπούς , όπως για παράδειγμα για την καταχώρηση του περιεχομένου του σε μηχανές αναζήτησης .
Η διαφυγή διευκολύνει επίσης τη χρήση χαρακτήρων που είτε είναι δύσκολο να δακτυλογραφηθούν , είτε δεν συμπεριλαμβάνονται καν στην κωδικοποίηση χαρακτήρων του εγγράφου .
Για παράδειγμα , ο τονισμένος χαρακτήρας e ( δηλαδή το é ) , ο οποίος τυπικά συναντάται σε μερικές ευρωπαϊκές γλώσσες , μπορεί να γραφεί σε οποιοδήποτε έγγραφο HTML ως η οντότητα & eacute ; ή ως η αριθμητική αναφορά & # 233 ; ή & # xE9 ; , χρησιμοποιώντας χαρακτήρες οι οποίοι είναι διαθέσιμοι σε όλα τα πληκτρολόγια και υποστηρίζονται σε όλες τις κωδικοποιήσεις χαρακτήρων .
Οι κωδικοποιήσεις Unicode , όπως η UTF-8 , είναι συμβατές με όλους τους σύγχρονους browser και επιτρέπουν την πρόσβαση σε σχεδόν όλους τους χαρακτήρες όλων των συστημάτων γραφής του κόσμου .
Στην HTML ορίζονται μερικοί τύποι δεδομένων για το περιεχόμενο των στοιχείων , όπως σενάρια εντολών ή stylesheet , και μια πληθώρα τύπων για τις τιμές των ιδιοτήτων , συμπεριλαμβανομένων των ID , των name , των URI , διαφόρων αριθμών και μονάδων μήκους , γλωσσών , τύπων αρχείων πολυμέσων , χρωμάτων , κωδικοποιήσεων χαρακτήρων , ημερομηνιών κλπ .
Τα έγγραφα HTML πρέπει να αρχίζουν με μια Δήλωση τύπου εγγράφου ( Document Type Declaration , ανεπίσημα λέγεται και « doctype » ) .
Αυτή η δήλωση βοηθά τους browser να καταλάβουν πώς πρέπει να διαβάσουν το περιεχόμενο του εγγράφου και πώς να το παρουσιάσουν μετά , και ιδιαίτερα όταν χρησιμοποιείται το quirks mode .
Ο αρχικός σκοπός του doctype ήταν να επιτρέπει την ανάλυση και επιβεβαίωση των εγγράφων HTML από εργαλεία SGML τα οποία ήταν βασισμένα στο Document Type Definition ( DTD ) .
Το DTD στο οποίο αναφέρεται το DOCTYPE περιέχει μια γραμματική σε γλώσσα μηχανής , η οποία καθορίζει τι επιτρέπεται και τι απαγορεύεται να υπάρχει μέσα στο έγγραφο .
Οι browser , από την άλλη , δεν υλοποιούν την HTML ως εφαρμογή της SGML και συνεπώς δεν διαβάζουν το DTD .
Στην HTML5 δεν ορίζεται κανένα DTD , λόγω εγγενών τεχνολογικών περιορισμών . Έτσι το doctype < ! doctype html > δεν αναφέρεται σε κανένα . Ένα παράδειγμα doctype σε HTML 4 είναι : Αυτή η δήλωση αναφέρεται στο DTD για την εκδοχή « strict » της HTML 4.01 .
Τα προγράμματα επιβεβαίωσης κώδικα τα οποία βασίζονται σε SGML , διαβάζουν το DTD με σκοπό να ερμηνεύσουν κατάλληλα το έγγραφο και να επαληθεύσουν την ορθότητά του .
Στους σύγχρονους browser , ένα έγκυρο doctype ενεργοποιεί τη λειτουργία κατά τα πρότυπα , αντί για το quirks mode .
Επιπλέον , στην HTML 4.01 παρέχονται και τα DTD Transitional και Frameset .
Η Σημασιολογική HTML είναι ένας τρόπος γραφής της HTML με έμφαση στο νόημα της σημασμένης πληροφορίας παρά στην εμφάνισή της .
Η HTML συμπεριλαμβάνει σημασιολογικά στοιχεία από την σύλληψή της , συμπεριλαμβάνει όμως και στοιχεία αποκλειστικά εμφανισιακά , όπως τις ετικέτες < font > , < i > και < center > .
Υπάρχουν επίσης και τα σημασιολογικά ουδέτερα span και div .
Από τα τέλη της δεκαετίας του 1990 , όταν τα CSS άρχισαν να δουλεύουν στους περισσότερους browser , οι σχεδιαστές ιστοσελίδων ενθαρρύνονταν να αποφεύγουν τη χρήση των εμφανισιακών ετικετών της HTML και να προτιμούν να διαχωρίζουν το περιεχόμενο από την παρουσίαση .
Σε μια συζήτηση για τον Σημασιολογικό ιστό , ο Τιμ Μπέρνερς Λι και άλλοι έδωσαν παραδείγματα τρόπων με τους οποίους έξυπνα λογισμικά πελάτη ιστού θα μπορούν μια μέρα να περιηγούνται στον Ιστό και να βρίσκουν , να φιλτράρουν και να συσχετίζουν τα προηγουμένως άσχετα και αδημοσίευτα δεδομένα , προς όφελος των ανθρώπων χρηστών .
Δέκα χρόνια μετά , δεν είναι ακόμα κοινή η χρήση τέτοιων προγραμμάτων , αλλά μερικές από τις ιδέες του Web 2.0 , των mashups και των ιστοσελίδων σύγκρισης τιμών προϊόντων μπορεί να πλησιάζουν στο σκεπτικό εκείνο .
Η βασική διαφορά μεταξύ αυτών των εφαρμογών και των έξυπνων λογισμικών του Μπέρνερς Λι , είναι ότι οι τρέχουσες μέθοδοι συγκέντρωσης πληροφοριών συνήθως σχεδιάζεται από προγραμματιστές ιστού , οι οποίοι ήδη ξέρουν τις τοποθεσίες ιστού και τα API των δεδομένων που θέλουν να συνενώσουν , να συγκρίνουν και να συνδυάσουν . Ένας σημαντικός τύπος λογισμικοί που περιηγείται αυτόματα το διαδίκτυο και διαβάζει ιστοσελίδες , χωρίς προηγούμενη γνώση του περιεχομένου τους , είναι και τα προγράμματα των μηχανών αναζήτησης .
Αυτά τα λογισμικά εξαρτούνται από την σημασιολογική σαφήνεια των ιστοσελίδων που βρίσκουν , καθώς χρησιμοποιούν διάφορες τεχνικές και αλγόριθμους για να διαβάζουν και να ταξινομούν εκατομμύρια σελίδων καθημερινά , και να παρέχουν στους επισκέπτες τους τη δυνατότητα αναζήτησης , χωρίς την οποία ο Παγκόσμιος Ιστός θα είχε μόνο ένα μικρό κλάσμα της χρησιμότητάς του .
Οι σημασιολογικές δομές που ήδη υπάρχουν στην HTML , είναι σημαντικό να εφαρμόζονται καθολικά , για να βοηθούν το περιεχόμενο του δημοσιευμένου κειμένου να γίνεται καλύτερα αντιληπτό .
Με αυτό τον τρόπο , τα λογισμικά των μηχανών αναζήτησης , αλλά και άλλα λογισμικά που φτιάχνουν mashup ή άλλα υβρίδια από το περιεχόμενο των ιστότοπων θα μπορούν καλύτερα να εκτιμούν τη σημασία του κειμένου που βρίσκουν στα έγγραφα HTML .
Προς το σκοπό αυτό , οι ετικέτες της HTML που εξυπηρετούσαν μόνο εμφανισιακό σκοπό θεωρούνται ξεπερασμένες στην XHTML , και απαγορεύονται στην HTML5 .
Τέλος , η σημασιολογικά γραμμένη HTML βελτιώνει την προσιτότητα των εγγράφων στον ιστό .
Για παράδειγμα , στους browser για χρήστες με προβλήματα όρασης ή ακοής , είναι πιο έυκολη η σωστή απόδοση της δομής του εγγράφου με τρόπο άλλο από τον οπτικό , όταν αυτό είναι σωστά σημασιολογικά σημασμένο .
Τα αρχεία HTML , όπως συμβαίνει και με τους υπόλοιπους τύπους αρχείων του υπολογιστή , μπορούν να μεταφερθούν με πολλούς τρόπους .
Ωστόσο , λόγω της λειτουργίας της HTML , οι δύο πιο συνηθισμένοι τρόποι είναι μέσω HTTP από έναν εξυπηρετητή , ή μέσω E-mail .
O Παγκόσμιος Ιστός αποτελείται κυρίως από αρχεία HTML τα οποία μεταφέρονται από εξυπηρετητές προς browsers χρησιμοποιώντας το πρωτόκολλο HTTP .
Ωστόσο , μια που το ίδιο πρωτόκολλο μπορεί επιπλέον να μεταφέρει εικόνες , ήχο και άλλο περιεχόμενο , χρειάζεται ένας τρόπος αναγνώρισης του τύπου του περιεχομένου που μεταφέρεται . Έτσι , μαζί με το ίδιο το αρχείο , μεταφέρονται και μερικές επιπλέον πληροφορίες , ή μεταδεδομένα , μεταξύ αυτών και ο τύπος ΜΙΜΕ ( για παράδειγμα text/html ή application/xhtml+xml ) καθώς και η κωδικοποίηση χαρακτήρων που χρησιμοποιείται .
Στους σύγχρονους browser , ο τύπος MIME που συνοδεύει το αρχείο HTML μπορεί να επηρεάζει τον τρόπο που αυτό εμφανίζεται .
Για παράδειγμα , ένα αρχείο το οποία συνοδεύεται από έναν τύπο XHTML MIME , αναμένεται να είναι γραμμένο σε γλώσσα σωστά διατυπωμένη , κατά τα πρότυπα της XML .
Αν δεν είναι , τότε τα σφάλματα στον κώδικα μπορεί να αποτρέψουν την ορθή απεικόνιση του αρχείου .
Επειδή η XHTML 1.0 και η XHTML 1.1 είναι πάντα συμβατές με την XML , το W3C υποστηρίζει ότι δεν παίζει ρόλο ποιος τύπος MIME θα χρησιμοποιηθεί ..
Αρκετά προγράμματα ηλεκτρονικής αλληλογραφίας ενσωματώνουν δυνατότητες της HTML , ώστε να επιτρέπουν στους χρήστες να χρησιμοποιούν την σήμανση της HTML στα μηνύματά τους , για να στέλνουν κείμενο με χρώμα , με μορφοποίηση , ή και με ενσωματωμένες εικόνες και διαγράμματα .
Ωστόσο , οι μέθοδοι αυτές προκαλούν μερικά προβλήματα , τα οποία προκαλούνται αφ ' ενός από την έλλειψη κάποιου προτύπου για την περίληψη HTML σε E-mail ( με αποτέλεσμα ο κάθε προγραμματιστής να ενεργεί κατά βούληση ) , και αφ ' ετέρου από τη δυνατότητα εκμετάλλευσης αυτών των δυνατοτήτων από κακόβουλους χρήστες .
Ο πιο κοινός τύπος αρχείου για έγγραφα HTML είναι .html , όμως έχει επιβιώσει και η συντόμευση .htm , από μερικά παλαιότερα λειτουργικά συστήματα που δεν αναγνώριζαν επεκτάσεις αρχείων με περισσότερα από τρία γράμματα .
Επιπλέον , στα Microsoft Windows χρησιμοποιείται ο τύπος .hta ( από το HTML Application ) ο οποίος δείχνει ότι το αρχείο συμπεριλαμβάνει HTML μαζί με κάποια δυναμικά στοιχεία που το κάνουν να εκτελείται ως εφαρμογή . Ένα θέμα αντιπαράθεσης στις κοινότητες των δημιουργών περιεχομένου για τον Ιστό είναι η χρήση προγραμμάτων WYSIWIG ( What You See Is What You Get ) , δηλαδή προγραμμάτων στα οποία ο χρήστης σχεδιάζει οπτικά τη σελίδα όπως θα φαίνεται μετά στον browser του επισκέπτη .
Αυτό κάνει τη γνώση της HTML προαιρετική για την κατασκευή μιας ιστοσελίδας .
Αυτό το μοντέλο δημιουργίας με προγράμματα WYSIWIG έχει γνωρίσει έντονες κριτικές , κυρίως λόγω της κακής ποιότητας του κώδικα που δημιουργείται αυτόματα .
Παρόλα αυτά , οι επεξεργαστές ιστοσελίδων WYSIWYG είναι δημοφιλείς λόγω της ευκολίας που παρέχουν .