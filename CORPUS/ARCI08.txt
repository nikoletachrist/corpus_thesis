Τη συγγραφή του σεναρίου της σειράς ανέλαβε ο Λευτέρης Παπαπέτρου , τη σκηνοθεσία οι Αντώνης Αγγελόπουλος , Αντώνης Τέμπος και Μαρίνα Λεοντάρη , ενώ την παραγωγή ανέλαβε αρχικά ο Νίκος Βεργέτης και έπειτα η Ena Productions .
Πρωταγωνιστές της σειράς είναι οι Κώστας Κόκλας , Καίτη Κωνσταντίνου , Χρήστος Χατζηπαναγιώτης , Υρώ Μανέ , Μαρία Καβογιάννη , Αθηνόδωρος Προύσαλης , Σταύρος Νικολαΐδης , Σούλα Αθανασιάδου , Φωτεινή Μπαξεβάνη και Βασίλης Χαραλαμπόπουλος .
Η σειρά προβαλλόταν κάθε Τρίτη στις 21:05 , πλην του πρώτου επεισοδίου που προβλήθηκε Δευτέρα .
Στις 31 Δεκεμβρίου του 1999 στις 21:05 προβλήθηκε μια εορταστική τηλεταινία 75 λεπτών .
Τα επεισόδια του πρώτου κύκλου είναι 35 λεπτών , ενώ του δεύτερου κύκλου 45 λεπτών .
ΠΡΟΣΟΧΗ : ΑΚΟΛΟΥΘΟΥΝ SPOILS Φλώρα Μητροπούλου - Μουσουτσάνη Η Φλώρα ( Υρώ Μανέ ) κατάγεται από το Κατάκολο Ηλείας , αλλά μετακόμισε στην Αθήνα .
Ο πατέρας της είναι συνταξιούχος χωροφύλακας .
Η Φλώρα είναι γύρω στα 35 και παντρεμένη με τον Αχιλλέα Μητρόπουλο , τον οποίο γνώρισε σε ένα εφηβικό πάρτι που είχε διοργανώσει η φίλη της Δέσποινα .
Διατηρεί με τον Αχιλλέα , κατάστημα που πουλάει νυχτικά και εσώρουχα .
Μένει σε ένα τριάρι στην Αθήνα , στα Εξάρχεια , μαζί με τον άντρα της , τον άρρωστο πεθερό της Αριστείδη Μητρόπουλο και την οικιακή βοηθό τους , Μάχη Καραθάνου .
Η Φλώρα είναι απογοητευμένη από τη ζωή της και γενικότερα από τις επιλογές που έχει κάνει .
Παντρεύτηκε έναν άντρα τον οποίο ποτέ δε συμπαθούσε ιδιαίτερα , ο πεθερός της την αντιπαθεί και μένει μαζί τους από τις πρώτες μέρες του γάμου της , δεν έχει παιδιά ( καθώς ο Αχιλλέας είναι στείρος ) και οι σχέσεις της με τον Αχιλλέα είναι χλιαρές .
Από το πρώτο επεισόδιο της σειράς , η Φλώρα φαίνεται να παραπονιέται για τη φτωχή κοινωνική της ζωή και για τα συνεχή προβλήματα που δημιουργούνται στο σπίτι εξαιτίας του άρρωστου πεθερού της .
Κάποια στιγμή όμως αποφασίζει να αλλάξει τη ζωή της και να ζήσει όσα δεν έζησε τόσα χρόνια ούσα παντρεμένη με τον Αχιλλέα .
Αλέκος Παπαδήμας Ο Αλέκος ( Κώστας Κόκλας ) είναι συνομήλικος της Φλώρας και παλιό της φλερτ , νυμφευμένος με τη Σωσώ .
Είναι κρεοπώλης , έχοντας κληρονομήσει από τον πεθερό του το σπίτι που ζει με τη γυναίκα του στην οδό Λακωνίας στους Αμπελόκηπους και το κρεοπωλείο του στην Κυψέλη .
Στο χασάπικο έχει ένα παραγιό , τον Μιχαλάκη .
Η Σωσώ , η σύζυγός του τον αντιπαθεί και σχεδιάζει διάφορους τρόπους να τον σκοτώσει .
Ο Αλέκος ήταν ερωτευμένος με τη Φλώρα από τα σχολικά του χρόνια , όμως με το πέρασμα του χρόνου χάθηκαν . Όταν την ξανασυναντά , ο εφηβικός τους έρωτας ξαναφουντώνει και γίνονται εραστές .
Αν και παντρεμένος με τη Σωσώ και ερωτευμένος με τη Φλώρα , δε χάνει ευκαιρία να προσεγγίζει κι άλλες γυναίκες .
Αχιλλέας Μητρόπουλος Ο Αχιλλέας ( Χρήστος Χατζηπαναγιώτης ) είναι ο άκακος και στείρος σύζυγος της Φλώρας .
Διατηρεί ένα μικρό κατάστημα γυναικείων εσωρούχων στην οδό Αχαρνών .
Μένει σ ' ένα τριάρι στην οδό Βουλγαροκτόνου στα Εξάρχεια , με τη σύζυγό του Φλώρα , τον κατάκοιτο πατέρα του Αριστείδη και τη Μάχη που προσέχει τον πατέρα του .
Αγαπάει ειλικρινά τη Φλώρα και προσπαθεί να διατηρήσει τις ισορροπίες μεταξύ της συζύγου και του πατέρα του που αγαπά και φροντίζει .
Ανοιχτόκαρδος , εντελώς απονήρευτος , ευκολόπιστος , μοιάζει περισσότερο με παιδί στο σώμα ενός ενήλικα .
Στο τέλος αποκαλύπτει ότι ( NO SPOILS PLEASE ) .
Σωσώ Παπαδήμα Η Σωσώ ( Καίτη Κωνσταντίνου ) είναι σύζυγος του Αλέκου .
Είναι πονηρή , σατανική , και ακολουθεί μια προσεκτική προσέγγιση των πραγμάτων .
Οι σχέσεις της με τους υπόλοιπους χαρακτήρες , δεν είναι και οι καλύτερες , καθώς δεν ενδιαφέρεται για αυτούς .
Η Σωσώ δεν είναι ευχαριστημένη με τον Αλέκο και σχεδιάζει συνεχώς πώς να τον σκοτώσει , έχοντας καταλάβει πως εκείνος την απατά . Όταν κάποια στιγμή υποβάλλεται σε ύπνωση και γίνεται για σύντομο διάστημα καλή , μένει έγκυος .
Στο διάστημα που ο Αλέκος είχε εξαφανιστεί και θεωρούνταν νεκρός , εκείνη είχε σεξουαλικές σχέσεις με τον Μιχαλάκη και τον Τζώνυ .
Μέχρι το τέλος , καταφέρνει να σκοτώσει σχεδόν όλους τους χαρακτήρες της σειράς ( τους μισούς κατά λάθος , προσπαθώντας να σκοτώσει τον άντρα της ) .
Η μόνη σκηνή όπου δείχνει την ευαισθησία και την ειλικρινή στεναχώρια της , είναι στο θάνατο του Μιχάλη .
Τελικά στο φινάλε κατάφερε να πραγματοποιήσει το στόχο της .
Κορίνα Μητροπούλου - Κουτσούμπα Η Κορίνα ( Μαρία Καβογιάννη ) είναι αδελφή του Αχιλλέα , κόρη του Αριστείδη .
Από μικρή την είχε χάσει η οικογένειά της , αφού είχε μπλέξει με τον υπόκοσμο , που την προώθησε να γίνει ιερόδουλη .
Αχόρταγη για άνδρες , ιδιαίτερα αυθόρμητη , αφελής , έχει οικειότητα με όλους .
Κατάφερε να κάνει μια μικρή περιουσία με τη δουλειά της .
Είναι πασίγνωστη στον κύκλο της , με εκτενέστατη και μακροσκελή λίστα πελατών , τους οποίους εξυπηρετεί συνήθως στο διαμέρισμά της .
Συχνά εμφανίζεται να εξυπηρετεί πολλαπλούς πελάτες , από μία ολόκληρη ομάδα Πόλο , μέχρι ένα στρατιωτικό λόχο .
Φίλη και μέντοράς της είναι η Ρεβέκκα ( Νέλλη Γκίνη ) , ενώ διατηρεί φιλικές σχέσεις και με διάφορες άλλες συναδέλφους της ( Εύα Κουμαριανού , Μαίρη Μπουντούρη , Βίκυ Πρωτογεράκη ) .
Την εντοπίζει ο Αχιλλέας μέσω μιας τηλεοπτικής εκπομπής αναζήτησης χαμένων προσώπων , στο πρώτο επεισόδιο της σειράς .
Κατά τη διάρκεια της σειράς , διατηρεί σχέση με τον γιατρό Παύλο Λογαρά ( Βασίλης Ευταξόπουλος ) και τον ψαρά Θωμά ( Δημήτρης Αλεξανδρής ) , ενώ παντρεύεται τον πλούσιο γαιοκτήμονα Φώτη Κουτσούμπα ( Σταύρος Μαυρίδης ) , κρύβοντας πάντα το επάγγελμά της και τον προηγούμενο βίο της .
Μετά το θάνατο του Φώτη στο ταξίδι του μέλιτος , κληρονομεί τη μεγάλη περιουσία του και αποσύρεται από το επάγγελμά της .
Μάχη Καραθάνου Η Μάχη ( Σούλα Αθανασιάδου ) είναι μια ηλικιωμένη κυρία που φροντίζει τον κατάκοιτο πατέρα του Αχιλλέα , Αριστείδη .
Σοφή , διορατική και έξυπνη , βοηθά τη Φλώρα σε όλες τις καταστάσεις , βρίσκοντάς της δικαιολογίες .
Ωστόσο , πότε-πότε κοιτάει και το δικό της συμφέρον , προσπαθώντας να αποσπάσει μέρος της κληρονομιάς του Αριστείδη Μητρόπουλου ως αντάλλαγμα για τις υπηρεσίες που του παρέχει .
Μένει μόνιμα στο σπίτι του Αχιλλέα , σε δικό της δωμάτιο , αλλά διατηρεί και δικό της διαμέρισμα που δεν εμφανίζεται ποτέ στη σειρά . Έχει έναν γιο , τον `` Τζώνυ '' , που σπουδάζει στην Αγγλία .
Στο τελευταίο επεισόδιο του πρώτου κύκλου , παντρεύεται μυστικά τον Αριστείδη Μητρόπουλο .
Αριστείδης Μητρόπουλος Ο Αριστείδης ( Αθηνόδωρος Προύσαλης ) , του Αχιλλέα και της Ευδοξίας , είναι ο κατάκοιτος πατέρας του Αχιλλέα και της Κορίνας .
Είναι συνταξιούχος κουρέας , που έχει νυμφευθεί δυο φορές και έχει τρία παιδιά .
Δύο από τον πρώτο του γάμο , τον Αχιλλέα και την Κορίνα , και ένα εξ αγχιστείας από τον δεύτερο , τον Τζώνυ .
Αντιπαθεί έντονα τη Φλώρα και γνωρίζει για την εξωσυζυγική της σχέση .
Ο Αριστείδης ξεχνάει το μεγαλύτερο μέρος της ζωής του , ειδικά από το γάμο του γιου του και έπειτα , και αρκετές φορές φαίνεται να βρίσκεται σε σύγχυση χρόνου , τόπου ή και προσώπων .
Ο Αχιλλέας τον υπεραγαπά και τον φροντίζει .
Ωστόσο , αυτός προσποιείται την αναπηρία του και νυμφεύεται μυστικά τη Μάχη .
Είναι αρκετά πονηρός και μερικές φορές , ειδικότερα στο τελευταίο επεισόδιο της σειράς , φαίνεται να είναι ο παντογνώστης της ιστορίας .
Μιχαλάκης Ρούπακας Ο Μιχαλάκης ( Σταύρος Νικολαΐδης ) είναι ο παραγιός του Αλέκου στο χασάπικο .
Είναι ευαίσθητος , καλόψυχος , φιλήδονος και έμπιστος φίλος του Αλέκου , ενώ συχνά καβγαδίζει με τη γυναίκα του αφεντικού του , τη Σωσώ .
Μένει σε μια εσωτερική γκαρσονιέρα στον τελευταίο όροφο κάποιας πολυκατοικίας .
Είναι αμφιφυλόφιλος .
Ζητά τη βοήθεια της Κορίνας σε ερωτικά θέματα και ερωτεύεται παράφορα τη Σωσώ , η οποία τον χρησιμοποιεί για κακούς σκοπούς και τον κακομεταχειρίζεται συνεχώς . Έχει αυτοκτονικές τάσεις , και σε πολλά επεισόδια έχει αποπειραθεί να αυτοκτονήσει .
Πέπη Η Πέπη ( Φωτεινή Μπαξεβάνη ) είναι φίλη και γειτόνισσα της Σωσώς .
Η Πέπη είναι αφελής , άγεται και φέρεται από τη Σωσώ , ενώ σε ορισμένες περιπτώσεις ο χαρακτήρας της γίνεται πιο καχύποπτος και είναι συνεργός σε διάφορες δολοπλοκίες της φίλης της .
Κατοικεί στους Αμπελόκηπους στην οδό Λακωνίας 8 .
Τζώνυ Ο Τζώνυ ( Βασίλης Χαραλαμπόπουλος ) είναι ο μονάκριβος γιος της Μάχης . Έχει μεγάλη αδυναμία στο γυναικείο φύλο , είναι ευδιάθετος και έχει ιδιαίτερη αίσθηση του χιούμορ .
Σπούδαζε στο Λονδίνο και γύρισε στην Ελλάδα .
Είχε σχέση με την Αγγλίδα Τζόαν , με την οποία απέκτησε έναν γιο , τον Άρη .
Ο Τζώνυ καταφέρνει και εκμεταλλεύεται ποικιλοτρόπως τον μετέπειτα πατριό του Αριστείδη , τη Φλώρα , την Κορίνα , τον Αχιλλέα , ακόμα και τη Σωσώ .
Η Φλώρα ( Υρώ Μανέ ) και ο Αλέκος ( Κώστας Κόκλας ) γνωρίστηκαν όταν ήταν μικροί , καθώς το κρεοπωλείο στο οποίο δούλευε ο Αλέκος ήταν κοντά στο γυμνάσιο όπου πήγαινε η Φλώρα .
Το ειδύλλιο τους δεν προχώρησε και , έκτοτε , δεν ξανασυναντήθηκαν ποτέ .
Κάποια στιγμή όμως ο Αλέκος άρχισε να τηλεφωνεί στο σπίτι της Φλώρας προσπαθώντας να επικοινωνήσει μαζί της , και έτσι κανονίζουν να συναντηθούν . Όταν συναντιούνται , αποκαλύπτουν ο ένας στον άλλο τα προβλήματα που αντιμετωπίζουν στο γάμο τους και στη ζωή τους . Έτσι , οι δύο δημιουργούν ένα παράνομο δεσμό .
Η παράνομη σχέση τους συνεχίζεται με μία σειρά από απρόοπτα και συμπτώσεις , και στο τέλος του πρώτου κύκλου αποφασίζουν να εξαφανιστούν και να φύγουν μαζί .
Εμπόδιο στα σχέδια τους είναι η γυναίκα του Αλέκου , η Σωσώ ( Καίτη Κωνσταντίνου ) , η οποία είχε αντιληφθεί εξ αρχής τη σχέση τους , και έκτοτε προσπαθεί να εκδικηθεί τον Αλέκο , σκοτώνοντας τον με διάφορα σχέδια . Ένα από αυτά είναι η πρόσληψη ενός πληρωμένου δολοφόνου , του Βαλάντη ( Κώστας Μπάρας ) .
Στο τέλος του πρώτου κύκλου , σε ένα ταξίδι στη Σύρο , ανοίγει κρυφά την τάπα αποστράγγισης της βάρκας που βρίσκονται η Κορίνα , ο Παύλος , το ζεύγος Παπαδήμα και το ζεύγος Μητροπούλου .
Η βάρκα βυθίζεται , και η παρέα καταλήγει διάσπαρτη σε διάφορα σημεία .
Η Σωσώ , ο Αχιλλέας και ο Παύλος σώνονται , ενώ η Κορίνα καταλήγει σε ένα ξερονήσι .
Η Φλώρα και ο Αλέκος σώζονται επίσης .
Μένουν μαζί σε ένα ξενοδοχείο , μέχρι που αποφασίζουν να φύγουν ως μετανάστες στη Γερμανία .
Ωστόσο , την τελευταία στιγμή ο Αλέκος δειλιάζει , και επιστρέφει στο σπίτι του .
Η Φλώρα μένει μόνη και επικοινωνεί με τη Μάχη για να τη βοηθήσει να επιστρέψει στο σπίτι της .
Τότε , ο Τζώνυ βάζει σε εφαρμογή ένα σχέδιο με το οποίο προσπαθούν να πείσουν τον Αχιλλέα ότι οι εξωγήινοι που είχαν `` απαγάγει '' τη Φλώρα την `` επέστρεψαν '' . Έτσι , η Φλώρα επιστρέφει στο σπίτι της , και αποκόβει κάθε επικοινωνία με τον Αλέκο .
Μετά το χωρισμό της Φλώρας με τον Αλέκο και λίγα επεισόδια αφού έχει επιστρέψει η Φλώρα στο σπίτι της , η Σωσώ της αποκαλύπτει ότι ο Αλέκος δημιούργησε καινούργια παράνομη σχέση με την Πέγκυ ( Λήδα Ματσάγγου ) , μία κυρία των βορείων προαστίων .
Η Φλώρα συντετριμμένη αποφασίζει να βοηθήσει τη Σωσώ να εξοντώσει την αντίζηλο .
Η Φλώρα και ο Αλέκος ξανασυναντιούνται μετά από καιρό καθώς συνεχίζουν να νιώθουν έντονα αισθήματα ο ένας για τον άλλο .
Παρόλα αυτά αποφασίζουν να μην ξανασυναντηθούν .
Η Φλώρα όμως έχει μείνει έγκυος από τον Αλέκο .
Την ίδια εποχή μένει και η Σωσώ έγκυος , η οποία όντας σε ύπνωση αλλάζει εντελώς ο χαρακτήρας της .
Με τη βοήθεια του Τζώνυ και της Μάχης , η Φλώρα πείθει τον Αχιλλέα ότι το παιδί είναι δικό του και τελικά σε ένα από τα τελευταία επεισόδια γεννάει το Δάκη ( Αριστειδάκη ) .
Η Σωσώ γεννά πρόωρα τον Τέλη , του οποίου νονά γίνεται η Κορίνα .
Κάποια στιγμή πεθαίνει ο Φώτης από ανακοπή , ο Παύλος από δηλητηρίαση με χορτόπιτα , ο Μιχαλάκης από δηλητηρίαση με κρασί , ο Τζώνυ αυτοκτονεί με ηλεκτροπληξία , και η Πέπη από δηλητηρίαση με κουκιά .
Τα χρόνια περνούν και ο Δάκης μεγαλώνοντας γίνεται ένα παχουλό αγόρι που μοιάζει όλο και περισσότερο στον πατέρα του .
Ο Τέλης , αντίστοιχα , μεγαλώνει με την αρνητική επιρροή της μητέρας του , Σωσώς .
Στο τελευταίο επεισόδιο της σειράς , ο Αχιλλέας αποκαλύπτει στη Φλώρα ότι ήξερε για τη σχέση της με τον Αλέκο , αλλά δεν είπε ποτέ τίποτα γιατί την αγαπούσε πολύ .
Η Φλώρα μετανιωμένη του ζητά συγγνώμη και συμφιλιώνονται .
Ωστόσο , η Φλώρα δέχεται ένα τηλεφώνημα από τον Αλέκο , ο οποίος είναι μετανιωμένος για τις επιλογές που έκανε και σίγουρος για το ότι η εκείνη είναι ο έρωτας της ζωής του , και της ζητά να συναντηθούν .
Συναντιούνται στο μικρό εξοχικό σπίτι του Αλέκου και αυτός της εξομολογείται τα συναισθήματά του .
Εκεί , όμως , καταφθάνουν ο Αχιλλέας , η Κορίνα και η Σωσώ και όλα αποκαλύπτονται .
Η Σωσώ ανατινάζει το σπίτι και οι πέντε σκοτώνονται .
Παρουσιάζονται στον άλλο κόσμο να βγαίνουν από μια λίμνη , ντυμένοι με σεντόνια και σάβανα , και συναντούν στην ακτή τους νεκρούς φίλους τους .
Χρόνια μετά , στο σπίτι του Αχιλλέα και της Φλώρας ζουν ο ( πλέον όρθιος και υγιής ) παππούς Αριστείδης , η Μάχη , ο Αριστειδάκης , ο Άρης και ο Τέλης .
Το μόνο που έχει μείνει να θυμίζει τους νεκρούς γονείς και φίλους , είναι ένα κάδρο με μια φωτογραφία τους .
Η ιδέα για τη σειρά προήλθε από τους Κώστα Κόκλα , Χρήστο Χατζηπαναγιώτη , Υρώ Μανέ , Καίτη Κωνσταντίνου και Μαρία Καβογιάννη οι οποίοι , συμμετέχοντας παράλληλα στην θεατρική παράσταση Αναμείνατε στο Ακουστικό Σας , πλησίασαν τον Λευτέρη Παπαπέτρου και του ζήτησαν να κάνει μία σειρά για την τηλεόραση που θα τους περιλάμβανε όλους .
Αρχικά , το Mega και ο Ant1 είχαν απορρίψει τη σειρά , διότι θεώρησαν ότι είναι πολύ προχωρημένη για τα ελληνικά δεδομένα .
Κατά τη διάρκεια του δεύτερου κύκλου της σειράς , οι Χρήστος Χατζηπαναγιώτης και Υρώ Μανέ είχαν άσχημες σχέσεις , λόγω μίας έντονης διαφωνίας που προέκυψε στην πρώτη χρονιά της θεατρικής παράστασης Σεσουάρ για Δολοφόνους όπου έπαιζαν .