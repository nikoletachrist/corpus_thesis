Το Τμήμα Στρατιάς Δυτικής Μακεδονίας και το Γ ' Σώμα Στρατού , ενισχυμένα με μονάδες από ολόκληρη τη Βόρειο Ελλάδα , εξαπέλυσαν επίθεση στις 14 Νοεμβρίου , με κατεύθυνση την Κορυτσά .
Μετά από σκληρή μάχη στην οχυρωμένη μεθόριο , οι Έλληνες τη διέσπασαν στις 17 Νοεμβρίου και μπήκαν στην Κορυτσά στις 22 .
Λόγω της αναποφασιστικότητας του ελληνικού Γενικού Επιτελείου , οι Ιταλοί βρήκαν χρόνο να αναδιοργανωθούν και να μην καταρρεύσουν τελείως παρόλο που στο στράτευμά τους είχε ήδη ξεσπάσει κρίση με παραιτήσεις υψηλόβαθμων στρατιωτικών .
Η επίθεση από τη Δυτική Μακεδονία συνδυάστηκε με γενική επίθεση σε ολόκληρο το μήκος του Μετώπου .
Το Α ' και Β ' Σώμα Στρατού προέλασαν στην Ήπειρο , και μετά από σκληρή μάχη κατόρθωσαν να καταλάβουν τους Αγίους Σαράντα , το Πόγραδετς και το Αργυρόκαστρο ως τις αρχές Δεκεμβρίου και τη Χειμάρρα την παραμονή των Χριστουγέννων .
Είχε πλέον καταληφθεί ουσιαστικά ολόκληρη η Βόρεια Ήπειρος .
Στις 10 Ιανουαρίου 1941 , πριν την έλευση της βαρυχειμωνιάς , καταλήφθηκε και το στρατηγικής σημασίας οχυρωμένο πέρασμα της Κλεισούρας .
Αλλά οι Έλληνες δεν κατόρθωσαν να προωθηθούν προς το Μπεράτι , ενώ απέτυχε και η επίθεσή τους προς την Αυλώνα .
Στη μάχη για την Αυλώνα , οι ιταλικές μεραρχίες « Λύκοι της Τοσκάνης » , « Τζούλια » , « Πινερόλο » και « Πουστέρια » υπέστησαν μεγάλες απώλειες , αλλά στα τέλη Ιανουαρίου η ελληνική προέλαση σταμάτησε .
Οι Έλληνες σταμάτησαν λόγω αριθμητικής υπεροχής , πλέον , των Ιταλών , και λόγω της απομάκρυνσής τους από τα κέντρα ανεφοδιασμού .
Χαρακτηριστικό είναι πώς από Αθήνα πρός Λάρισα κινούνταν μόνον δύο συρμοί την ημέρα με 240 τόνους εφοδίων και μικρές ταχύτητες , διότι έκαιγαν ξύλα με μικρή θερμική απόδοση και όχι άνθρακα Στο μεταξύ , ο στρατηγός Σοντού αντικαταστάθηκε στα μέσα Δεκεμβρίου από τον Ούγκο Καβαλλέρο ( Ugo Cavallero ) .
Στις 4 Μαρτίου , με την απειλή της γερμανικής επέμβασης έκδηλη , οι Βρετανοί έστειλαν τις πρώτες τους ενισχύσεις και πολεμοφόδια στους Έλληνες .
Και ενώ , λίγες ημέρες μετά την έναρξη των εχθροπραξιών , με εντολή του Βρετανού πρωθυπουργού Ουίνστον Τσόρτσιλ , η ελληνική αεροπορία είχε ενισχυθεί με λίγα αεροσκάφη , τα οποία οι Βρετανοί απέσπασαν από το μέτωπο της Μέσης Ανατολής , τώρα έφταναν στην Ελλάδα Βρετανικά αποικιακά στρατεύματα , αποτελούμενα από 34.000 Αυστραλούς και Νεοζηλανδούς .
Επιπλέον , ήρθαν 24.000 Βρετανοί στρατιώτες , 5.000 Ελληνοκύπριοι και Τουρκοκύπριοι , καθώς και Άραβες , Εβραίοι και Παλαιστίνιοι εθελοντές .
Συγκεκριμένα , έστειλαν τέσσερις μεραρχίες , εκ των οποίων δύο τεθωρακισμένες , που αριθμούσαν 60.000 στρατιώτες υπό τις διαταγές του στρατηγού Χένρι Ουίλσον ( Henry Wilson ) .. Ήδη από τις 15 Νοεμβρίου 1940 είχαν στείλει , από τα αποθέματά τους , 180.000 ζεύγη άρβυλα , 350.000 ζεύγη κάλτσες και εκατοντάδες μουλάρια με δύο πλοία , το ένα των οποίων βυθίσθηκε Η στασιμότητα συνεχίστηκε , παρά τις επιμέρους εχθροπραξίες , καθώς και οι δυο αντίπαλοι ήταν πολύ αδύναμοι για να ξεκινήσουν νέα μεγάλη έφοδο .
Οι Έλληνες ήταν σε μειονεκτικότερη θέση καθώς , έχοντας μετακινήσει εξοπλισμό και μονάδες από τα ελληνοβουλγαρικά σύνορά τους για να κρατήσουν το αλβανικό μέτωπο , ήταν πλέον υπερβολικά ευάλωτοι σε πιθανή βουλγαρική ή γερμανική επίθεση .
Στην συνέχεια οι Ιταλοί , θέλοντας να πετύχουν μια νίκη στο αλβανικό μέτωπο πριν την αναμενόμενη πλέον γερμανική εμπλοκή , συγκέντρωσαν τις δυνάμεις τους για μια νέα επίθεση με την κωδική ονομασία « Primavera » ( Άνοιξη ) .
Συγκέντρωσαν δεκαεπτά μεραρχίες ( συνολικά μέχρι τέλους Φεβρουαρίου υπήρχαν στήν Αλβανία 25 ιταλικές μεραρχίες ) έναντι των δεκατριών ελληνικών και , υπό την προσωπική επίβλεψη του Μουσολίνι , επιτέθηκαν στο στενό της Κλεισούρας .
Ενδιάμεσοι αντικειμενικοί σκοποί τά υψώματα 709 , 731 , 1260 και ο κόμβος της Κλεισούρας , τελικός αντικειμενικός σκοπός η επανάληψη της προέλασης πρός Ιωάννινα Η επίθεση διήρκεσε από τις 9 ως τις 20 Μαρτίου , αλλά απέτυχε να απωθήσει τους Έλληνες , κερδίζοντας περιορισμένες μόνο περιοχές βόρεια της Χειμάρρας και μικρές εκτάσεις περί το Μπεράτι .
Κατά τη διάρκεια της επίθεσης ο αριθμός των Ελλήνων τραυματιών ήταν , κατά μέσον όρο , 1.000 την ημέρα Έκτοτε και μέχρι τη γερμανική επίθεση στις 6 Απριλίου , οι επιχειρήσεις αποκλιμακώθηκαν .
Η σημαντικότερη μάχη της Εαρινής επίθεσης ήταν η Μάχη του υψώματος 731 , εναντίον του οποίου επιτέθηκαν μονἀδες της μεραρχίας Μπάρι .
Το ύψωμα παρέμεινε απόρθητο , χαρακτηρισμένο από τότε ως Ιερά Ζώνη γιά τους Ιταλούς , λόγω των βαρύτατων απωλειών τους Προβλέποντας τη γερμανική επίθεση , οι Βρετανοί και μερικοί Έλληνες ζητούσαν την υποχώρηση από την Ήπειρο , ώστε να εξοικονομηθούν δυνάμεις που θα μπορούσαν να αποκρούσουν του Γερμανούς .
Παρά ταύτα , το εθνικό συναίσθημα δεν επέτρεπε να εγκαταλειφθούν ευαίσθητες εθνικά περιοχές που κατακτήθηκαν με τόσο κόπο . Έτσι , παρά τη στρατιωτική λογική , απορρίφθηκε η ιδέα οπισθοχώρησης έναντι των « ηττημένων » Ιταλών και ο μεγαλύτερος όγκος των ελληνικών δυνάμεων παρέμενε βαθιά στην Αλβανία , ενώ οι Γερμανοί πλησίαζαν .
Ο στρατηγός Ουίλσον χλεύασε αυτό το « φετιχιστικό δόγμα του να μη δοθεί ούτε μια σπιθαμή γης στους Ιταλούς » το οποίο οδήγησε στο να μείνουν μόνο έξι από τις 21 ελληνικές μεραρχίες να αντιμετωπίσουν τη γερμανική επίθεση .
Από τις 6 Απριλίου , οι Ιταλοί ξεκίνησαν εκ νέου την επίθεσή τους στην Αλβανία , μαζί με την επιχείρηση « Μαρίτα » των Γερμανών .
Οι αρχικές επιθέσεις είχαν μικρό αποτέλεσμα , αλλά στις 12 Απριλίου το ελληνικό Γενικό Επιτελείο , θορυβημένο από την ταχύτατη προέλαση των Γερμανών , διέταξε την οπισθοχώρηση από την Αλβανία .
Οι Ιταλοί κατέλαβαν την Κορυτσά στις 14 Απριλίου και έφτασαν στις λίμνες Πρέσπες στις 19 .
Στις 22 Απριλίου έφτασαν στα ελληνο-αλβανικά σύνορα στο χωριό Περάτη και πέρασαν σε ελληνικό έδαφος την επόμενη μέρα .
Στο μεταξύ , στις 18 Απριλίου η μηχανοκίνητη γερμανική ταξιαρχία SS `` Σωματοφυλακή Αδόλφου Χίτλερ '' κάμπτοντας την τοπική αντίσταση , κατέλαβε το πέρασμα του Μετσόβου , αποκόπτοντας έτσι τον Ελληνικό Στρατό Ηπείρου από τα μετόπισθεν .
Την επόμενη μέρα οι Γερμανοί κατέλαβαν τα Ιωάννινα , ολοκληρώνοντας την απομόνωση του ελληνικού στρατού που υποχωρούσε από την Αλβανία .
Ο αντιστράτηγος Γεώργιος Τσολάκογλου , σε συμφωνία με άλλους στρατηγούς και παρά την αντίθετη διαταγή του Στρατάρχη Παπάγου , παραμέρισε και υποκατέστησε τον Αντιστράτηγο Πιτσίκα και προσέφερε συνθηκολόγηση στον Ζεπ Ντίτριχ ( Sepp Dietrich ) , στις 20 Απριλίου .
Οι αρχικοί όροι της παράδοσης στους Γερμανούς θεωρήθηκαν τιμητικοί , καθώς ο ελληνικός στρατός δε θα αιχμαλωτιζόταν , ενώ οι αξιωματικοί θα επιτρεπόταν να διατηρήσουν το ξίφος τους .
Ο Μουσολίνι όμως εξοργίστηκε από τη μονομερή αυτή παράδοση και μετά από πολλές διαμαρτυρίες στον Χίτλερ , η τελετή συνθηκολόγησης επαναλήφθηκε στις 23 Απριλίου , για να παρευρεθούν και εκπρόσωποι της ιταλικής πλευράς .
Με τα επόμενα πρωτόκολλα παράδοσης σε Γερμανούς και Ιταλούς που υπέγραψε ο Τσολάκογλου , ο Ελληνικός Στρατός θεωρήθηκε αιχμάλωτος πολέμου , αλλά στις 2 Μαϊου ο Χίτλερ απελευθέρωσε τους πάντες « επειδή αγωνίσθηκαν με παράτολμο θάρρος και περιφρόνηση προς τον θάνατο » Στις 24 Απριλίου τα ιταλικά στρατεύματα επιτέθηκαν μαζί με τα γερμανικά στην Αττική , κοντά στην Αθήνα , ενώ οι ηττημένοι Βρετανοί ξεκίνησαν την αποχώρησή τους .
Παράλληλα , η Βουλγαρία εισέβαλε στην Θράκη και κατέλαβε μια περιοχή γύρω από την Ξάνθη .
Στις 3 Μαΐου , μετά την κατάληψη και της Κρήτης , έγινε μια θεαματική ιταλο-γερμανική παρέλαση στην Αθήνα για να εορταστεί η νίκη του Άξονα .
Μετά τη νίκη επί της Ελλάδας και της Γιουγκοσλαβίας , ο Μουσολίνι ξεκίνησε να κομπάζει για τη νέα ιταλική Mare Nostrum ( « η θάλασσά μας » , αναφερόμενος στη Μεσόγειο ) .
Κατά την έναρξη των εχθροπραξιών , το Ελληνικό Βασιλικό Ναυτικό αποτελούνταν από το ήδη παλαιό θωρηκτό « Αβέρωφ » , 10 αντιτορπιλικά ( εκ των οποίων 4 παλαιά ) , αρκετές τορπιλακάτους και 6 παλαιά υποβρύχια .
Στις αρχές του πολέμου περιορίστηκε στην προστασία των θαλάσσιων μεταφορών στο Αιγαίο και στο Ιόνιο πέλαγος , τόσο για την ολοκλήρωση της επιστράτευσης της χώρας , όσο και για τον ανεφοδιασμό και μεταφορά στρατευμάτων και τραυματιών ( ένα φορτηγό πλοίο της εποχής μετέφερε φορτίο όσο 40 τραίνα .
Τα ελληνικά σκάφη αντιμετώπιζαν συνεχώς τον κίνδυνο επιθέσεων από ιταλικά αεροσκάφη και υποβρύχια , που επιχειρούσαν έχοντας ως βάση τα Δωδεκάνησα και την Ιταλία .
Ακολούθησαν περιορισμένες επιθετικές ενέργειες ενάντια σε ιταλικά σκάφη στα Στενά του Οτράντο .
Τα αντιτορπιλικά προέβησαν σε τρεις θαρραλέες , αλλά άκαρπες νυχτερινές επιδρομές ( 14-15 Νοεμβρίου 1940 , 15-16 Δεκεμβρίου 1940 και 4-5 Ιανουαρίου 1941 ) .
Οι ελληνικές επιτυχίες ήρθαν από τα υποβρύχια , τα οποία κατόρθωσαν να βυθίσουν μερικά ιταλικά μεταγωγικά .
Από την ιταλική πλευρά , παρότι ο ιταλικός στόλος υπέστη σημαντικές ζημιές από το Βρετανικό Πολεμικό Ναυτικό κατά την Επιδρομή στον Τάραντα , τα ιταλικά αντιτορπιλικά και καταδρομικά συνέχισαν να επιχειρούν , καλύπτοντας τις νηοπομπές εφοδιασμού μεταξύ Ιταλίας και Αλβανίας .
Στις 28 Νοεμβρίου , μια ναυτική μοίρα βομβάρδισε την Κέρκυρα , ενώ στις 18 Δεκεμβρίου και στις 4 Μαρτίου , έβαλαν κατά ελληνικών παράκτιων θέσεων στην Αλβανία .
Στα τέλη του 1940 το ελληνικό υποβρύχιο « Παπανικολής » με κυβερνήτη τον τότε πλωτάρχη Μιλτιάδη Ιατρίδη βύθισε ανοιχτά του Αυλώνα δύο έμφορτα ιταλικά μεταγωγικά .
Στην ίδια περιοχή στις 29 Δεκεμβρίου 1940 βυθίστηκε αύτανδρο το υποβρύχιο Πρωτεύς με κυβερνήτη τον Μιχαήλ Χατζηκωνσταντή .
Σημαντική δράση , επίσης , είχαν και τα άλλα υποβρύχια του στόλου ( Κατσώνης , Νηρεύς , Τρίτων ) .
Από τον Ιανουάριο του 1941 , το κύριο μέλημα του ελληνικού ναυτικού ήταν η κάλυψη των νηοπομπών από και προς την Αλεξάνδρεια , σε συνεργασία με το βρετανικό ναυτικό .
Καθώς στις αρχές Μαρτίου ξεκίνησε η μεταφορά του Βρετανικού Εκστρατευτικού Σώματος , ο ιταλικός στόλος αποφάσισε να επιτεθεί εναντίον του .
Καλά πληροφορημένοι όμως οι Βρετανοί , κατόρθωσαν να αμυνθούν με επιτυχία ενάντια στους Ιταλούς στη Ναυμαχία του Ακρωτηρίου Ταίναρου στις 28 Μαρτίου .
Με την έναρξη της γερμανικής επίθεσης , στις 6 Απριλίου , η κατάσταση άλλαξε άρδην .
Η γερμανική υπεροπλία από αέρος προξένησε μεγάλες απώλειες σε ελληνικά και βρετανικά πλοία ( οι κανόνες του πολέμου δεν εμπόδισαν την Λούφτβαφφε να βυθίση τρία από τα πέντε ελληνικά νοσοκομειακά πλοία ) , ενώ η κατάληψη της κυρίως Ελλάδας και αργότερα της Κρήτης από την Βέρμαχτ σήμανε το τέλος των συμμαχικών ναυτικών επιχειρήσεων στον ελληνικό χώρο μέχρι την Εκστρατεία των Δωδεκανήσων το 1943 .
Με την πτώση της Κρήτης , τον Μάιο του 1941 , ολόκληρη η Ελλάδα βρέθηκε υπό τον απόλυτο έλεγχο των δυνάμεων του Άξονα .
Για τα επόμενα τριάμισι χρόνια υπέστη τη σκληρή Κατοχή από τις δυνάμεις της Γερμανίας , της Ιταλίας και της Βουλγαρίας .
Κατά τη διάρκεια της Κατοχής υπήρξε εκτεταμένη Αντίσταση , η οποία απελευθέρωσε τις περισσότερες ορεινές περιοχές ως το 1944 .
Συγχρόνως , ελληνικές χερσαίες δυνάμεις και πλοία συνέχιζαν τον πόλεμο μαζί με τους Βρετανούς στη Βόρειο Αφρική , ακόμη και στην ίδια την Ιταλία .
Με τη γερμανική αποχώρηση από τα Βαλκάνια , τον Οκτώβριο-Νοέμβριο του 1944 , η χώρα απελευθερώθηκε , αλλά πολύ σύντομα έπεσε στη δίνη ενός πολύνεκρου εμφύλιου πολέμου .
Aναφέρονται οι απώλειες όλων των μετώπων και μαχών του Πολέμου 1940-41 .
Παρά την τελική νίκη των δυνάμεων του Άξονα κατά της Ελλάδας , η αρχική ελληνική νίκη κατά των Ιταλών είχε μεγάλη επίπτωση στην έκβαση του Δευτέρου Παγκοσμίου Πολέμου .
Πολλοί ιστορικοί υποστηρίζουν ότι η αναγκαστική γερμανική επέμβαση στα Βαλκάνια καθυστέρησε την « Επιχείρηση Μπαρμπαρόσα » , ενώ προκάλεσε απώλειες σε αεροσκάφη και αλεξιπτωτιστές κατά τη Μάχη της Κρήτης .
Αναφέρεται ότι ο Αδόλφος Χίτλερ , σε συνομιλία του με την Λένι Ρίφενσταλ ( Leni Riefenstahl ) , είπε με πικρία ότι « εάν οι Ιταλοί δεν είχαν επιτεθεί στην Ελλάδα και δε χρειάζονταν τη βοήθειά μας , ο πόλεμος θα είχε πάρει διαφορετική τροπή .
Θα είχαμε αποφύγει το ρωσικό χειμώνα κατά αρκετές εβδομάδες και θα είχαμε καταλάβει το Λένινγκραντ και τη Μόσχα .
Δε θα υπήρχε Μάχη του Στάλινγκραντ » . Άλλοι συγγραφείς , όπως ο Antony Beevor , υποστηρίζουν ότι δεν καθυστέρησε η ελληνική αντίσταση την επίθεση του Άξονα στη Σοβιετική Ένωση , αλλά η αργή κατασκευή αεροδρομίων στην Ανατολική Ευρώπη .
Από την άλλη πλευρά , όμως , η ελληνική αντίσταση χρειάστηκε , στην τελική της φάση , την επέμβαση των Συμμάχων .
Η απόφαση να σταλούν βρετανικά στρατεύματα στην Ελλάδα ήταν πρωτίστως πολιτική και όχι στρατιωτική .
Εκ των υστέρων , η αποστολή δυνάμεων από τη Μέση Ανατολή στην Ελλάδα σε ένα τόσο κρίσιμο σημείο , χαρακτηρίστηκε από τον στρατηγό Άλαν Μπρουκ ( Alan Brooke ) ως « αδιαμφισβήτητη στρατηγική γκάφα » , καθώς οι δυνάμεις αυτές , από τη μία αποδείχθηκαν ανεπαρκείς να ανακόψουν τους προελαύνοντες Γερμανούς , ενώ από την άλλη θα μπορούσαν να είχαν παίξει αποφασιστικό ρόλο στο μέτωπο της Βόρειας Αφρικής , όπου η συμβολή τους θα μπορούσε να είχε οδηγήσει στη νίκη πολύ ενωρίτερα .
Το γεγονός αυτό κατά τους Άγγλους δικαιολογείται απ ' το ότι εκείνη την στιγμή , αντί να εξαλείψουν για πάντα την Ιταλική παρουσία στην Β.
Αφρική , έδωσαν καιρό στον Ρόμμελ να ετοιμάσει την εισβολή του , την οποία αργότερα πλήρωσαν ακριβά .
Η πολιτική πρωτοβουλία εντούτοις χρεώνεται στον Τσώρτσιλ ο οποίος ενθουσιάστηκε με την ιδέα ενός λαού που νικά τον Άξονα και που θα μπορούσε να αποβεί ένα μελλοντικό εφαλτήριο για μια επίθεση στα πλευρά των Γερμανών .
Δυστυχώς όμως οι αγγλικές δυνάμεις δεν ήταν αρκετές να περιφρουρήσουν όλη την Αυτοκρατορία , πράγμα που ήταν γνωστό στο Αγγλικό Επιτελείο ήδη απ το 1938 , οπότε η κατά τα άλλα γενναία επέμβαση των Άγγλων στο πλευρό της Ελλάδας είχε το χαρακτηριστικό του « πολύ λίγο και πολύ αργά » για τα τότε δεδομένα . « Μπενίτο , δεν είσαι ακόμα στην Αθήνα ; » « Δε σε ακούω Αδόλφε » « Λέω , ακόμα δεν είσαι στην Αθήνα ; » « Δε σε ακούω ! ! Θα τηλεφωνείς από μακριά .
Στο Λονδίνο είσαι ; » Ανέκδοτο που κυκλοφορούσε στην Κατεχόμενη Γαλλία το χειμώνα 1940-41 Πολύ σημαντικό επίσης ήταν και το ηθικό παράδειγμα , σε μια εποχή όπου μόνο η Βρετανική Αυτοκρατορία αντιστεκόταν στις δυνάμεις του Άξονα , μιας μικρής χώρας η οποία , όχι μόνο αντιστεκόταν με τόλμη ενάντια σε μια , υποτίθεται παντοδύναμη , φασιστική Ιταλία , αλλά κατήγαγε και σημαντικές νίκες .
Η αξία του ηθικού παραδείγματος τονιζόταν και στους διθυραμβικούς επαίνους γιά την Ελλάδα την εποχή εκείνη .
Ο Γάλλος στρατηγός Ντε Γκωλ ήταν επίσης μεταξύ εκείνων που επαίνεσαν την υπερηφάνεια της ελληνικής αντίστασης .
Σε επίσημο μήνυμά του για την 25η Μαρτίου , ο Ντε Γκωλ εξέφραζε το θαυμασμό του για την ελληνική αντίσταση : Στο όνομα του κατεχόμενου , πλην ακόμη ζωντανού γαλλικού λαού , η Γαλλία επιθυμεί να χαιρετίσει τον πόλεμο του ελληνικού λαού για την ελευθερία του .