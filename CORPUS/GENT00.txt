Ο πόλεμος κλιμακώθηκε στις 27 Μαΐου 927 , στη μάχη των Βοσνιακών Υψιπέδων , μετά την κατάκτηση των Σέρβων και τη διαφυγή μερικών στο Κροατικό Βασίλειο .
Εκεί οι Κροάτες , υπό την ηγεσία του βασιλιά τους Τόμισλαβ , νίκησαν ολοκληρωτικά το Βουλγαρικό στρατό υπό το στρατιωτικό διοικητή Αλογκόμποτουρ και ανέκοψαν την επέκταση του Συμεών προς τα δυτικά .
Η κεντρική πόλη της πεδιάδας του Ντούβνο ονομάστηκε Τομίσλαβγκραντ ( `` πόλη του Τόμισλαβ '' ) προς τιμή του τον 20ό αιώνα .
Τον Τόμισλαβ διαδέχθηκε ο Τρίπμιρ Β΄ ( 928–935 ) και ο Κρέζιμιρ Α΄ ( 935–945 ) , αλλά η περίοδος αυτή , στο σύνολό της , είναι σκοτεινή .
Ο Μίροσλαβ ( 945–949 ) δολοφονήθηκε από το στρατηγό του Πρίμπινα σε μια εσωτερική διαμάχη για την εξουσία , χάνοντας μέρος των νησιών και των παραλιακών πόλεων .
Ο Κρέζιμιρ Β΄ ( 949–969 ) διατήρησε σχετικά καλές σχέσεις με τις Δαλματικές πόλεις ενώ ο γιος του Στιέπαν Ντρζίσλαβ ( 969–997 ) συνήψε καλύτερες σχέσεις με τη Βυζαντινή Αυτοκρατορία και έλαβε επίσημα εξουσία επί των Δαλματικών πόλεων .
Οι τρεις γιοί του , Σβέτοσλαβ ( 997–1000 ) , Kρέζιμιρ Γ΄ ( 1000–1030 ) και Γκόισλαβ ( 1000–1020 ) ξεκίνησαν μια βίαιη διαμάχη για το θρόνο , αδυνατίζοντας το κράτος και χάνοντας ακόμη περισσότερο τον έλεγχο .
Ο Kρέζιμιρ Γ΄ και ο αδελφός του Γκόισλαβ συγκυβέρνησαν από το 1000 ως το 1020 και προσπάθησαν να αποσπάσουν τον έλεγχο επί των χαμένων Δαλματικών πόλεων από τους Βενετούς .
Τον Kρέζιμιρ διαδέχθηκε ο γιος του Στιεπάν Α΄ ( 1030–1058 ) , που προσπάθησε να ενισχύσει τη συμμαχία με τους Βυζαντινούς , όταν το 1039 έστειλε ένα μέρος του στόλου σε πόλεμο κατά των Αράβων , με αντάλλαγμα την ανοχή τους για την απόσπαση του Ζαντάρ από τη Βενετία , άλλο σύμμαχό τους .
Πράγματι το κατέλαβε αλλά αργότερα οι περιστάσεις άλλαξαν και το έχασε .
Ο Κρέζιμιρ Δ΄ ( 1058–1074 ) κατάφερε να πείσει τη Βυζαντινή Αυτοκρατορία να τον επικυρώσει ως ανώτατο άρχοντα των Δαλματικών πόλεων .
Η Κροατία υπό τον Κρέζιμιρ Δ΄ αποτελείτο από δώδεκα κομητείες και ήταν ελάχιστα μεγαλύτερη από την εποχή του Τόμισλαβ και περιελάμβανε το πλησιέστερο νότιο Δαλματικό δουκάτο της Παγκανίας .
Εξαρχής συνέχισε την πολιτική του πατέρα του αλλά διατάχθηκε αμέσως από τον Πάπα Νικόλαο Β΄ πρώτα το 1059 και κατόπιν το 1060 να μεταρρυθμίσει την Κροατική Εκκλησία σύμφωνα με το Ρωμαϊκό τελετουργικό .
Αυτό ήταν ιδιαίτερα σημαντικό για τον παπισμό στον απόηχο του Μεγάλου Σχίσματος του 1054 .
Τον διαδέχθηκε ο Ντμίταρ Ζβόνιμιρ , που ήταν από τον κλάδο Σβετοσλάβιτς του Οίκου των Τριπμίροβιτς και Μπαν ( Διοικητής ) της Σλαβονίας ( 1064–1075 ) .
Στέφθηκε στις 8 Οκτωβρίου του 1076 στη Σαλώνα στη Βασιλική των Αγίων Πέτρου και Μωυσή από απεσταλμένο του Πάπα Γρηγόριου Ζ΄ .
Βρισκόταν σε σύγκρουση με τους δούκες της Ίστριας , ενώ οι ιστορικές πηγές Annales Carinthiæ και Chronica Hungarorum σημειώνουν ότι εισέβαλε στην Καρινθία για να βοηθήσει σε πόλεμο την Ουγγαρία ( 1079/83 ) αλλά αυτό αμφισβητείται .
Σε αντίθεση με τον Πέταρ Κρέζιμιρ Δ΄ ήταν επίσης σύμμαχος των Νορμανδών , με τους οποίους συμμετείχε σε πολέμους κατά του Βυζαντίου .
Παντρεύτηκε το 1063 την Ελένη της Ουγγαρίας , κόρη του Βασιλιά Μπέλα Α΄ της Ουγγρικής δυναστείας των Αρπάντ και αδελφή του μελλοντικού Βασιλιά Λαδίσλαου Α΄ .
Καθώς ο Βασιλιάς Ζβόνιμιρ πέθανε το 1089 υπό άγνωστες συνθήκες χωρίς άμεσο διάδοχο , ο Στιέπαν Β΄ ( βασίλεψε 1089-1091 ) , τελευταίος της κυρίως γραμμής των Τριπμίροβιτς , ανέβηκε στο θρόνο σε μεγάλη ηλικία και βασίλεψε για δυο χρόνια .
Λίγο μετά το θάνατό του ξέσπασαν εμφύλιος πόλεμος και ταραχές καθώς ευγενείς από το βορρά επέλεξαν το Λαδίσλαο Α΄ για Βασιλιά της Κροατίας .
Το 1093 ευγενείς από το νότο εξέλεξαν νέο ηγεμόνα , το Βασιλιά Πέταρ Σβάτσιτς ( βασίλεψε 1093–1097 ) , που κατόρθωσε να ενώσει το Βασίλειο γύρω από την πρωτεύουσά του στο Κνιν .
Ο στρατός του αντιστάθηκε απωθώντας ουγγρικές επιθέσεις και αποκατέστησε τον έλεγχο της Κροατίας μέχρι τον ποταμό Σάβο .
Ανασυγκρότησε τις δυνάμεις του στην Κροατία και προέλασε στο Όρος Γκβόζντ , όπου αντιμετώπισε τον κύριο Ουγγρικό στρατό υπό το Βασιλιά Κόλομαν Α΄ της Ουγγαρίας .
Το 1097 , στη Μάχη του Όρους Γκβοζντ , ο τελευταίος ιθαγενής βασιλιάς Πέτρος σκοτώθηκε και οι Κροάτες ηττήθηκαν κατά κράτος ( λόγω αυτού το βουνό με τον καιρό μετονομάστηκε σε Πέτροβα Γκόρα , `` Βουνό του Πέτρου '' ) .
Το 1102 ο Κόλομαν επέστρεψε πανίσχυρος στο Βασίλειο της Κροατίας και διαπραγματεύθηκε με τους Κροάτες φεουδάρχες με αποτέλεσμα την ένωση του Ουγγρικού και του Κροατικού στέμματος ( με το στέμμα της Δαλματίας να παραμένει ξεχωριστό από εκείνο της Δαλματίας ) .
Στην ένωση με την Ουγγαρία θεσμικά όργανα της χωριστής Κροατικής κρατικής υπόστασης διατηρήθηκαν μέσω του `` Σάμπορ '' ( συνέλευση Κροατών ευγενών ) και του `` μπαν '' ( αντιβασιλέα ) .
Επιπλέον οι Κροάτες ευγενείς διατήρησαν τις γαίες και τους τίτλους τους .
Ο Κόλομαν διατήρησε το θεσμό του Σάμπορ και απάλλαξε του Κροάτες από φόρους επί της γης τους .
Οι διάδοχοι του Κόλομαν συνέχισαν να στέφονται ως Βασιλείς της Κροατίας ξεχωριστά στο Μπίογκραντ να Μόρου ( στις Δαλματικές ακτές ) .
Ο Ούγγρος βασιλιάς εισήγαγε επίσης μια παραλλαγή του φεουδαρχικού συστήματος .
Μεγάλα φέουδα παραχωρήθηκαν σε ιδιώτες , που τα υπερασπίζονταν έναντι εξωτερικών εισβολών , δημιουργώντας έτσι ένα σύστημα για την άμυνα ολόκληρου του κράτους .
Ομως , επιτρέποντας στους ευγενείς να αποκτήσουν περισσότερη οικονομική και στρατιωτική δύναμη , το ίδιο το βασίλειο έχασε την επιρροή του πάνω στις πανίσχυρες οικογένειες των ευγενών .
Στην Κροατία οι Σούμπιτς ήταν μια από τις παλαιότερες οικογένειες Κροατών ευγενών και επρόκειτο να γίνουν ιδιαίτερα ισχυροί και σημαντικοί , κυβερνώντας την περιοχή μεταξύ των ποταμών Ζρμάνια και Κρκα .
Η τοπική οικογένεια ευγενών από το νησί Κρκ ( που αργότερα πήραν το επώνυμο Φράνκοπαν ) θεωρείται συχνά η δεύτερη σημαντικότερη μεσαιωνική οικογένεια , καθώς κυβέρνησε πάνω από τη βόρεια Αδριατική και είναι εκείνη που εισήγαγε μια από τις παλαιότερες Ευρωπαϊκές νομοθεσίες , το Νομικό Κώδικα του Βίνοντολ ( 1288 ) .
Και οι δύο οικογένειες έδωσαν πολλούς ιθαγενείς μπαν της Κροατίας .
Αλλες ισχυρές οικογένειες ήταν οι Νέλιπιτς από τη Δαλματική Ζαγκόρα ( 14ος-15ος αιώνας ) , οι Κάτσιτς , που κυβέρνησαν την Παγκανία και ήταν γνωστοί για την πειρατεία και τους πολέμους κατά της Βενετίας ( 12ος-13ος αιώνας ) , οι Κουριάκοβιτς , κλάδος της παλιάς Κροατικής οικογένειας ευγενών Γκούσιτς από την Κρμπάβα ( 14ος-16ος αιώνας ) , οι Μπάμπονιτς , που κυβέρνησαν από τον ποταμό Κούπα στα δυτικά μέχρι τους Βέρμπας και Μπόσνα στα ανατολικά και ήταν μπαν της Σλαβονίας ( 13ος-14ος αιώνας ) και η οικογένεια Ιλότσκι , που κυβέρνησε πόλεις-οχυρά της Σλαβονίας και ανέβηκε στην εξουσία το 15ο αιώνα .
Την περίοδο αυτή στην Κροατία απέκτησαν επίσης εκτάσεις και οικονομική δύναμη οι Ναΐτες και οι Ιωαννίτες Ιππότες .
To δεύτερο μισό του 13ου αιώνα , κατά τον ανταγωνισμό των δυναστειών Αρπάντ και Ανζού , η οικογένεια Σούμπιτς έγινε πανίσχυρη υπό τον Παύλο Α΄ Σούμπιτς του Μπρίμπιρ , που υπήρξε ο μακροβιότερος Κροάτης Μπαν ( 1274–1312 ) , κατέκτησε τη Βοσνία και αυτοανακηρύχθηκε `` Άρχοντας όλων των Βοσνίων '' ( 1299–1312 ) , διόρισε τον αδελφό του Μλάντεν Α΄ Σούμπιτς Μπαν της Βοσνίας ( 1299–1304 ) και βοήθησε τον Κάρολο του Οίκου των Ανζού να γίνει βασιλιάς της Ουγγαρίας .
Μετά το θάνατό του το 1312 ο γιος του Μλάντεν Β΄ Σούμπιτς ήταν Μπαν της Βοσνίας ( 1304–1322 ) και Μπαν της Κροατίας ( 1312–1322 ) .
Οι βασιλιάδες του Οίκου των Ανζού σχεδίαζαν να ενισχύσουν το βασίλειο συγκεντρώνοντας την εξουσία και τον έλεγχο στα χέρια τους αλλά για να το πραγματοποιήσουν έπρεπε να περιορίσουν τη δυναμη των ανώτερων ευγενών .
Ηδη ο Κάρολος Α΄ προσπάθησε να συντρίψει την αυτονομία των αριστοκρατών , σχέδιο που ολοκλήρωσε ο γιος του Λουδοβίκος ο Μέγας ( 1342–1382 ) , στηριζόμενος από τους κατώτερους ευγενείς και τις πόλεις .
Και οι δύο κυβερνούσαν χωρίς το κοινοβούλιο και οι εσωτερικές διαμάχες των ευγενών απλώς εξυπηρέτησαν τα σχέδιά τους .
Αυτό κατέληξε στην ήττα του Μλάντεν στη μάχη της Μπλίσκα το 1322 από ένα συνασπισμό αρκετών Κροατών ευγενών και Δαλματικών παραλιακών πόλεων με την υποστήριξη του ίδιου του Βασιλιά και την ανταλλαγή το 1347 του Κάστρου Οστρόβιτσα με εκείνο του Ζριν στην Κεντρική Κροατία ( έτσι αυτός ο κλάδος της οικογένειας Σούμπιτς πήρε το όνομα Ζρίνσκι ) .
Τελικά και οι οικογένειες Μπάμπονιτς και Νέλιπιτς υπέκυψαν επίσης στην επιθετικότητα του βασιλιά κατά των ευγενών αλλά με το συγκεντρωτισμό της εξουσίας ο Λουδοβίκος κατόρθωσε να υποχρεώσει τη Βενετία με τη Συνθήκη του Ζαντάρ το 1358 να παραιτηθεί από τις κτήσεις της στη Δαλματία .
Οταν ο βασιλιάς Λουδοβίκος πέθανε χωρίς διάδοχο το ζήτημα της διαδοχής παρέμενε ανοικτό .
Το βασίλειο για μια ακόμη φορά γνώρισε περίοδο εσωτερικής αναταραχής .
Εκτός από την κόρη του Λουδοβίκου Μαρία , το θρόνο διεκδίκησε ο στενότερος άρρην συγγενής του βασιλιά Κάρολος Γ΄ της Νάπολης .
Το Φεβρουάριο του 1386 , δύο μήνες μετά τη στέψη του , δολοφονήθηκε με εντολή της βασίλισσας Ελισσάβετ της Βοσνίας .
Οι υποστηρικτές του , μπαν Ιωάννης της Πάλισνα , Ιωάννης Χόρβατ και Στιέπαν Λάτσκοβιτς σχεδίασαν μια εξέγερση εναντίον τους και κατόρθωσαν να φυλακίσουν την Ελισσάβετ και τη Μαρία .
Με εντολή του Ιωάννη της Πάλισνα η Ελισσάβετ στραγγαλίστηκε .
Απαντώντας οι Μαγυάροι έστεψαν βασιλιά το σύζυγο της Μαρίας Σιγισμόνδος του Λουξεμβούργου .
Με την εισβολή των Οθωμανική Αυτοκρατορία να πλησιάζει του Ουγγροκροατικό βασίλειο , ο στρατός του Σιγισμόνδου υπέστη συντριπτική ήττα στη Μάχη της Νικόπολης ( Βουλγαρία ) ( 1396 ) και , μην έχοντας νέα του βασιλιά , ο τότε Κροάτης μπαν που κυβερνούσε Στιέπαν Λάτσκοβιτς και οι ευγενείς προσκάλεσαν το γιο του Κάρολου Γ΄ Λαδίσλαο της Νάπολης να γίνει ο νέος βασιλιάς .
Αυτό είχε ως αποτέλεσμα το Ματωμένο Σαμπόρ του Κρίζεφτσι ( οργανωμένη δολοφονία του Κροάτη μπαν Στιέπαν Λάτσκοβιτς και των οπαδών του από το Βασιλιά Σιγισμόνδο ) το 1397 , την απώλεια του ενδιαφέροντος για το στέμμα από το Λαδίσλαο , την πώληση της Δαλματίας στη Βενετία το 1403 και τη διάδοση του ονόματος της Κροατίας στο βορρά και της Σλαβονίας στην ανατολή .
Οι δυναστικές διαμάχες δεν σταμάτησαν και με την Οθωμανική εισβολή στη Βοσνία ξεκίνησαν οι πρώτες σύντομες επιδρομές σε Κροατικό έδαφος , που απέκρουαν μόνο ντόπιοι ευγενείς .
Καθώς άρχιζε η Τουρκική εισβολή στην Ευρώπη , η Κροατία έγινε πάλι για μια ακόμη φορά μια μεθοριακή περιοχή μεταξύ δύο μεγάλων δυνάμεων στα Βαλκάνια .
Οι Κροατικές στρατιωτικές δυνάμεις πολέμησαν σε πολλές μάχες υπό τη διοίκηση του Ιταλού Φραγκισκανού αδελφού ιερέα Ιωάννη Καπιστράνο , του Ούγγρου Αρχιστράτηγου Ιωάννη Ουνιάδη και του Ούγγρου Βασιλιά Ματθία Κορβίνου , όπως τη μακρά εκστρατεία του Ουνιάδη ( 1443–1444 ) , τη Μάχη της Βάρνας ( 1444 ) , τη δεύτερη μάχη του Κοσσυφοπεδίου ( 1448 ) και συνέβαλαν στις Χριστιανικές νίκες επί των Οθωμανών στην πολιορκία του Βελιγραδίου ( 1456 ) και την πολιορκία του Γιάιτσε ( 1463 ) .
Εκείνη την εποχή υπέστησαν μεγάλη ήττα στη Μάχη της Κρμπάβα ( Λίκα , Κροατία ) το 1493 και σταδιακά έχασαν σημαντικά εδάφη προς την Οθωμανική Αυτοκρατορία .
Ο Πάπας Λέων Ι΄ ονόμασε την Κροατία προπύργιο του Χριστιανισμού ( Antemurale Christianitatis ) το 1519 , δεδομένου ότι πολλοί Κροάτες στρατιώτες συνέβαλαν σημαντικά στον αγώνα κατά των Οθωμανών Τούρκων .
Ανάμεσά τους ήταν ο μπαν Πέταρ Μπερίσλαβιτς , που πέτυχε μια νίκη στη Ντούμπιτσα , στον ποταμό Ούνα το 1513 , ο καπετάνιος του Σένι και πρίγκιπας του Κλις Πέταρ Κρούζιτς , που υπερασπίστηκε το Φρούριο του Κλις επί 25 σχεδόν χρόνια , ο καπετάνιος Νίκολα Γιούρισιτς που αποκρούσθηκε από σαφώς υπέρτερη Τουρκική δύναμη καθ΄ οδόν προς τη Βιέννη το 1532 , ή ο μπαν Νικόλα Σούμπιτς Ζρίνσκι , που βοήθησε να σωθεί η Πέστη από την άλωση το 1542 και πολέμησε στη Μάχη του Σίγκετβαρ το 1566 .
Κατά την Οθωμανική κατάκτηση δεκάδες χιλιάδες Κροατών μεταφέρθηκαν στην Τουρκία , όπου έγιναν σκλάβοι .
Η Μάχη του Μοχάτς ( 1526 ) και ο θάνατος του Βασιλιά Λουδοβίκου Β΄ τερμάτισαν τον Ουγγρικό έλεγχο επί της Κροατίας .
Το 1526 το Ουγγρικό κοινοβούλιο εξέλεξε δύο ξεχωριστούς βασιλιάδες , τον Ιωάννη Ζαπόλια και το Φερδινάνδο Α΄ τον Αψβούργο , αλλά η επιλογή του Κροατικού σαμπόρ στο Τσέτιν ήταν υπέρ του Φερδινάνδου Α΄ , καθώς τον εξέλεξαν ως νέο βασιλιά της Κροατίας την 1 Ιανουαρίου 1527 , ενώνοντας και τις δύο χώρες υπό την κυριαρχία των Αψβούργων .
Σε αντάλλαγμα πήραν την υπόσχεση για τα ιστορικά δικαιώματα , ελευθερίες και νόμους τους και την υπεράσπιση του Κροατικού Βασιλείου .
Εντούτοις το Ουγγροκροατικό βασίλειο δεν ήταν αρκετά προετοιμασμένο και οργανωμένο και η Οθωμανική Αυτοκρατορία επεκτάθηκε περισσότερο το 16ο αιώνα για να συμπεριλάβει το μεγαλύτερο μέρος της Σλαβονίας , τη Βοσνία και τη Λίκα ( γύρω από τις Λίμνες Πλίτβιτσε ) .
Χάριν της αναχαίτισης της Οθωμανικής κατάκτησης και της πιθανής επίθεσης κατά της πρωτεύουσας Βιέννης , οι μεγάλες περιοχές της Κροατίας και της Σλαβονίας ( ακόμη και η Ουγγαρία και η Ρουμανία ) , που συνόρευαν με την Οθωμανική Αυτοκρατορία οργανώθηκαν ως Στρατιωτική Μεθόριος , που διοικείτο άμεσα από το στρατιωτικό αρχηγείο της Βιέννης .
Η εισβολή προκάλεσε μετανάστευση των Κροατών και η περιοχή που ερημώθηκε επικοίστηκε στη συνέχεια από Σέρβους , Βλάχους , Γερμανούς και άλλους .
Οι αρνητικές συνέπειες της φεουδαρχίας κλιμακώθηκαν το 1573 όταν οι χωρικοί στη βόρεια Κροατία και στη Σλοβενία εξεγέρθηκαν κατά των φεουδαρχών αρχόντων τους λόγω διαφόρων αδικιών .
Μετά την πτώση του φρουρίου του Μπίχατς το 1592 , μικρές μόνο περιοχές της Κροατίας παρέμεναν ελεύθερες .
Τα απομείναντα 16.800 τετραγωνικά χιλιόμετρα αναφέρονταν ως τα reliquiae reliquiarum ( υπόλοιπο του υπολοίπου ) του κάποτε μεγάλου Κροατικού βασιλείου .
Οι Κροάτες ανέκοψαν την Οθωμανική προέλαση στην Κροατία στη μάχη του Σίσακ το 1593 , 100 χρόνια μετά την ήττα στην Κρμπάβα και ο σύντομος Δεκατριετής Τουρκικός Πόλεμος τερματίστηκε με την Ειρήνη του Ζιτβατορόκ το 1606 , μετά τον οποίο οι τάξεις των Κροατών προσπάθησαν χωρίς επιτυχία να έχουν τα δικά τους εδάφη στη Στρατιωτική Μεθόριο που επανήλθε σε ισχύ από τον Κροάτη μπαν , κατορθώνοντας να επανακτήσουν μια μικρή έκταση από τα χαμένα εδάφη αλλά όχι μεγάλα τμήματα του Κροατικού Βασιλείου ( σημερινή δυτική Βοσνία και Ερζεγοβίνη ) , έτσι τα σημερινά σύνορα μεταξύ των δύο χωρών είναι απομεινάρι αυτής της έκβασης .
Το πρώτο μισό του 17ου αιώνα οι Κροάτες πολέμησαν στον Τριακονταετή Πόλεμο στο πλευρό της Αγίας Ρωμαϊκής Αυτοκρατορίας , κυρίως ως ελαφρύ ιππικό υπό τη διοίκηση του αυτοκρατορικού αρχιστράτηγου Άλμπρεχτ φον Βάλλενσταϊν .