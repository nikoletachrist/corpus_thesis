Ανάμεσα στις αλλαγές που ζήτησε από τον Κλέμεντς και τον Μάσκερ ήταν να μην εξαρτώνται από το όραμα του Άσμαν και την αφαίρεση του χαρακτήρα της μητέρας του Αλαντίν .
Το δίδυμο των σεναριογράφων Τεντ Έλιοτ και Τέρι Ρόσιο ανέλαβε να ξαναγράψει την ιστορία , και οι αλλαγές που έκαναν περιελάμβαναν την αφαίρεση του χαρακτήρα της μητέρας του Αλαντίν , την ενίσχυση του χαρακτήρα της Πριγκίπισσας Γιασμίν και τη διαγραφή πολλών τραγουδιών που είχαν γράψει οι Άσμαν και Μένκεν .
Η προσωπικότητα του Αλαντίν ξαναγράφτηκε έτσι ώστε να είναι « λίγο πιο ακατέργαστη , όπως ένας νεαρός Χάρισον Φορντ » .
Ξαναδουλεύτηκε , επίσης , και η προσωπικότητα του παπαγάλου Ιάγκο σε έναν πιο κωμικό ρόλο , όταν οι δημιουργοί είδαν τον Γκίλμπερτ Γκότφριντ στην ταινία Ο μπάτσος του Μπέβερλι Χιλς Νο 2 και με τον Γκότφριντ να προσλαμβάνεται για να παρέχει τη φωνή του στον χαρακτήρα .
Μέχρι τον Οκτώβριο του 1991 , ο Κάτζενμπεργκ ήταν ευχαριστημένος με τη νέα εκδοχή του Αλαντίν . Όσο για το σενάριο της Γούλβερτον , στο οποίο πολλοί χαρακτήρες και στοιχεία της πλοκής είναι βασισμένα στην εκδοχή της ταινίας του 1940 Ο Κλέφτης της Βαγδάτης , η τοποθεσία της ταινίας άλλαξε από Βαγδάτη , Ιράκ στην φανταστική πόλη της Αραβίας , Άγκραμπα . Ένα από τα πρώτα θέματα που αντιμετώπισαν οι εικονογραφηστές κατά τη διάρκεια της παραγωγής του Αλαντίν ήταν η απεικόνιση του ίδιου του Αλαντίν .
Ο σκηνοθέτης και παραγωγής Τζον Μάσκερ εξηγεί : Αρχικά , ο Αλαντίν θα ήταν μόλις δεκατριών χρονών , αλλά αυτό τελικά άλλαξε και στην ταινία ήταν δεκαοκτώ .
Ο Αλαντίν σχεδιάστηκε από μια ομάδα που καθοδηγούσε ο Γκλεν Κίαν και το αυθεντικό σχέδιο φτιάχτηκε για να μοιάζει στον ηθοποιό Μάικλ Τζέι Φοξ .
Κατά τη διάρκεια της παραγωγής , αποφασίστηκε ότι το σχέδιο ήταν πολύ αγορίστικο και όχι « πολύ ελκυστικό » , έτσι ο χαρακτήρας ξανασχεδιάστηκε , προσθέτοντας στοιχεία από τον ηθοποιό Τομ Κρουζ και μοντέλα του οίκου Calvin Klein .
Ο σχεδιασμός για τους περισσότερους χαρακτήρες βασίστηκε στη δουλειά του γελοιογράφου Αλ Χίρτσφελντ , την οποία ο σχεδιαστής παραγωγής Ρίτσαρντ Βάντερ Γουέντ θεώρησε κατάλληλη για το θέμα της ταινίας , λόγω των ομοιοτήτων της με τις γραμμές των Περσικών μινιατούρων και της Αραβικής καλλιγραφίας .
Ο σχεδιασμός του Τζαφάρ δεν βασίστηκε στη δουλειά του Χίρτσφελντ , επειδή ο επικεφαλής της εικονογράφησης του χαρακτήρα , Αντρέας Ντέζια , ήθελε ο χαρακτήρας να είναι αντικρουόμενος με τους υπόλοιπους χαρακτήρες .
Κάθε χαρακτήρας εικονογραφήθηκε μόνος του , με τους εικονογραφιστές να συμβουλεύονται ο ένας τον άλλο για να έχουν συνοχή οι σκηνές και οι χαρακτήρες .
Μιας και ο εικονογραφιστής του Αλαντίν , Γκλεν Κίαν , δούλευε στα στούντιο της Disney στην Καλιφόρνια και ο εικονογραφιστής της Γιασμίν , Μαρκ Χεν στα στούντιο της Disney στη Φλόριντα , οι δυο τους έπρεπε συχνά να επικοινωνούν μέσω τηλεφώνου , φαξ ή να στέλνουν τα σχέδιά τους και δίσκους ο ένας στον άλλο .
Το Μαγικό Χαλί είναι ένα αισθανόμενο χαλί που έχει την ικανότητα να πετάει .
Ο εικονογραφιστής Ράντι Κάρτραϊτ περιέγραψε τη δουλειά του για τη δημιουργία του χαλιού ως πρόκληση , μιας και είναι ο μόνος χαρακτήρας σε ορθογώνιο σχήμα που εκφράζει τον εαυτό του με παντομίμα – « Είναι σαν υποκριτική από οριγκάμι » .
Ο Κάρτραϊτ , ενώ δούλευε στην εικονογράφηση , αναδίπλωνε συνεχώς ένα κομμάτι ύφασμα για να δει το πώς θα τοποθετούσε το Χαλί στις σκηνές . Όταν η εικονογράφηση του χαρακτήρα ολοκληρώθηκε , η επιφάνεια του Χαλιού σχεδιάστηκε αργότερα και εφαρμόστηκε πάνω σε αυτό ψηφιακά .
Για τον σχεδιασμό του σκηνικού , ο επόπτης σχεδιασμού , Ρασούλ Αζαντάνι , έβγαλε πολλές φωτογραφίες της πόλης καταγωγής του , της Ισφαχάν στο Ιράν , για καθοδήγηση . Έμπνευση πάρθηκε επίσης από άλλες ταινίες κινουμένων σχεδίων της Disney της Χρυσής εποχής των '40s και '50s , αλλά και από την ταινία Ο Κλέφτης της Βαγδάτης .
Η προσθήκη χρώματος έγινε με υπολογιστή με τη διαδικασία του συστήματος CAPS και τα μοτίβα χρώματος επιλέχθηκαν με βάση την προσωπικότητα – για τους πρωταγωνιστές χρησιμοποιήθηκαν φωτεινά χρώματα όπως το μπλε και για τους ανταγωνιστές πιο σκοτεινά χρώματα , όπως το κόκκινο και το μαύρο , ενώ για την Άγκραμπα και το Παλάτι χρησιμοποιήθηκε ένα ουδέτερο χρώμα , το κίτρινο .
Η εικονογράφηση σε υπολογιστή χρησιμοποιήθηκε για μερικά στοιχεία της ταινίας όπως η είσοδος – τίγρης του Σπηλαίου των Θαυμάτων και η σκηνή όπου ο Αλαντίν προσπαθεί να δραπετεύσει από το σπήλαιο όταν αυτό καταρρέει .
Οι Μάσκερ και Κλέμεντς δημιούργησαν το Τζίνι έχοντας τον Ρόμπιν Ουίλιαμς στο μυαλό τους .
Αν και ο Κάτζενμπεργκ πρότεινε ηθοποιούς όπως ο Τζον Κάντι , ο Στιβ Μάρτιν και ο Έντι Μέρφι , έγιναν επαφές με τον Ουίλιαμς ο οποίος τελικά αποδέχτηκε τον ρόλο .
Ο Ουίλιαμς πήγαινε για τις ηχογραφήσεις του ρόλου του ανάμεσα στα διαλείμματά του από τα γυρίσματα δύο ταινιών που γύριζε εκείνη την περίοδο , τις Κάπταιν Χουκ και Παιχνίδια .
Ασύνηθες για ταινία κινουμένων σχεδίων , οι περισσότερες ατάκες του Ουίλιαμς ήταν αυτοσχεδιασμός .
Σε μερικές σκηνές του δόθηκαν διάφορα θέματα και προτεινόμενοι διάλογοι πάνω σε αυτά , αλλά του επέτρεπαν να αυτοσχεδιάζει τις ατάκες του .
Υπολογίζεται ότι ο Ουίλιαμς αυτοσχεδίασε 52 χαρακτήρες .
Μετά τις ηχογραφήσεις , ο επικεφαλής της εικονογράφησης του Τζίνι , Έρικ Γκόλντμπεργκ , άκουγε τους διαλόγους του Ουίλιαμς και επέλεγε τα καλύτερα αστεία και ατάκες , πάνω στα οποία οι συνεργάτες του θα έφτιαχναν την εικόνα του χαρακτήρα , ώστε να ταιριάζει με τα λόγια .
Οι παραγωγοί πρόσθεσαν πολλά « εσωτερικά αστεία » και αναφορές σε προηγούμενες ταινίες της Disney , όπως οι cameo εμφανίσεις των σκηνοθετών Κλέμεντς και Μάσκερ και ο σχεδιασμός κάποιων χαρακτήρων βασισμένων σε υπαλλήλους της Disney .
Σύντομες εμφανίσεις κάνουν το Τέρας από την Πεντάμορφη και το Τέρας , ο Σεμπάστιαν από την Μικρή Γοργόνα και ο Πινόκιο από την ομώνυμη ταινία , ενώ η γκαρνταρόμπα του Τζίνι στο τέλος της ταινίας – το καπέλο του Γκούφυ , το Χαβανέζικο πουκάμισο και τα σανδάλια – είναι αναφορά στην ταινία μικρού μήκους που έκανε ο Ρόμπιν Ουίλιαμς για την περιοδεία των Disney-MGM Studios στα τέλη του 1980 .
Ως ένδειξη ευγνωμοσύνης για την επιτυχία της ταινίας Καλημέρα , Βιετνάμ της εταιρείας Touchstone Pictures , ο Ρόμπιν Ουίλιαμς συμφώνησε να δώσει τη φωνή του στο Τζίνι κατά τη διάρκεια των Βραβείων SAG με μισθό 75.000 δολάρια . Έβαλε , όμως , ως όρο το όνομά του ή η εικόνα του να μην χρησιμοποιηθεί για προώθηση και πώληση προϊόντων και ο ( δευτερεύων ) χαρακτήρας του να μην παίρνει πάνω από 25 % χώρο στην διαφημιστική αφίσα , μιας και η ταινία του Παιχνίδια ήταν προγραμματισμένη να βγει στις αίθουσες ένα μήνα μετά την πρεμιέρα του Αλαντίν .
Για οικονομικούς λόγους , το στούντιο έκανε πίσω και στους δύο όρους της συμφωνίας , ειδικά με την αφίσα , όπου το Τζίνι καταλάμβανε το 25 % της εικόνας και άλλοι , βασικοί και δευτερεύοντες , χαρακτήρες παρουσιάζονταν πολύ μικρότεροι .
Το βιβλίο Αλαντίν : Η δημιουργία μιας ταινίας κινουμένων σχεδίων της εταιρείας της Disney Disney Hyperion , κατέταξε και τους δύο χαρακτήρες του Ουίλιαμς , τον Πλανόδιο Πωλητή και το Τζίνι , πριν από βασικούς χαρακτήρες αλλά αναγκάστηκε να αναφερθεί σε αυτόν μόνο ως « ο ηθοποιός υπέγραψε για να παίξει το Τζίνι » .
Ο Ουίλιαμς και η Disney είχαν ένα πικρό καυγά με αποτέλεσμα ο Νταν Καστεγιανέτα να χαρίσει τη φωνή του στο Τζίνι στη ταινία Η Επιστροφή του Τζαφάρ και στην τηλεοπτική σειρά κινουμένων σχεδίων Αλαντίν , αλλά και να ξεκινήσει ηχογραφήσεις για την ταινία Ο Αλαντίν και ο Βασιλιάς των Κλεφτών . Έπειτα από την αποχώρηση του Τζέφρι Κάτζενμπεργκ από την Disney , ο πρώην επικεφαλής παραγωγής της εταιρείας 20th Century Fox , Τζο Ροθ , του οποίου η τελευταία έγκριση για την Fox ήταν η ταινία του Ουίλιαμς Η Κυρία Ντάουτφαϊερ , αντικατέστησε τον Κάτζενμπεργκ και διευθέτησε μια δημόσια απολογία στον Ουίλιαμς από την Disney .
Μετά από αυτό , ο Ουίλιαμς συμφώνησε να παίξει στην ταινία Τζακ των Hollywood Pictures σε σκηνοθεσία του Φράνσις Φορντ Κόπολα και συμφώνησε ακόμη να ξαναρχίσει τη φωνή του στο Τζίνι για την ταινία Ο Αλαντίν και ο Βασιλιάς των Κλεφτών , αντικαθιστώντας όλες τις ηχογραφήσεις και τους διαλόγους που είχε κάνει ο Καστεγιανέτα .
Ο συνθέτης Άλαν Μένκεν και οι στιχουργοί Χάουαρντ Άσμαν και Τιμ Ράις , επαινέθηκαν για τη δημιουργία ενός soundtrack το οποίο είναι « σταθερά καλό και συναγωνίζεται τα καλύτερα soundtrack άλλων ταινιών κινουμένων σχεδίων της Disney από τη δεκαετία του '90 » .
Οι Μένκεν και Άσμαν ξεκίνησαν να δουλεύουν μαζί στην ταινία , με τον Ράις να αναλαμβάνει ως στιχουργός μετά τον θάνατο του Άσμαν από επιπλοκές του AIDS στις αρχές του 1991 .
Αν και γράφτηκαν δεκατέσσερα τραγούδια για τον Αλαντίν , μόνο έξι συμπεριλήφθηκαν στην ταινία , τρία από κάθε στιχουργό .
Η Ειδική Έκδοση DVD που κυκλοφόρησε το 2004 , περιελάμβανε τέσσερα τραγούδια από τις πρώτες δοκιμές εικονογράφησης και ένα μουσικό βίντεο του τραγουδιού « Proud of Your Boy » , ερμηνευμένο από τον Κλέι Άικεν , το οποίο εμφανίζεται , επίσης , στο άλμπουμ DisneyMania 3 . —Ron Clements Οι δημιουργοί σκέφτηκαν ότι το ηθικό μήνυμα της αυθεντικής ιστορίας ήταν ακατάλληλο και αποφάσισαν να « κάνουν στροφή » , κάνοντας την εκπλήρωση των ευχών να μοιάζει με κάτι καλό , αλλά τελικά να προκαλεί πρόβλημα . Ένα άλλο μεγάλο θέμα ήταν η προσπάθεια να αποφευχθεί ότι η ιδέα του να προσποιείσαι κάτι που δεν είσαι , είναι καλό .
Και ο Αλαντίν αλλά και η Γιασμίν , μπλέκουν σε προβλήματα προσποιούμενοι κάποιους άλλους και ο χαρακτήρας του Πρίγκιπα Αλή δεν καταφέρνει να εντυπωσιάσει τη Γιασμίν , παρά μόνο όταν εκείνη ανακαλύπτει ποιος είναι στην πραγματικότητα .
Το να είσαι « φυλακισμένος » είναι επίσης κάτι που συζητιέται στην ταινία , μιας και η μοίρα στην οποία παρουσιάζονται οι περισσότεροι από τους χαρακτήρες είναι αυτή – ο Αλαντίν και η Γιασμίν είναι φυλακισμένοι στον τρόπο ζωής τους , το Τζίνι είναι σκλάβος του λυχναριού και ο Τζαφάρ του Σουλτάνου .
Αυτό αντιπροσωπεύεται οπτικά από τους τοίχους και τα κάγκελα του Παλατιού της Άγκραμπα , τα οποία μοιάζουν με φυλακή , και από τη σκηνή με τα εγκλωβισμένα πουλιά στο κλουβί , τα οποία αργότερα η Γιασμίν ελευθερώνει .
Η Γιασμίν απεικονίζεται , επίσης , ως μια διαφορετική Πριγκίπισσα της Disney , επαναστατική στη βασιλική ζωή και τη δομή της κοινωνίας και προσπαθεί να πάρει το δικό της δρόμο , σε αντίθεση με άλλες Πριγκίπισσες , που απλά περιμένουν κάποιον να τους σώσει .
Μια μεγάλη διαφημιστική εκστρατεία προηγήθηκε της πρεμιέρας του Αλαντίν στις αίθουσες , με το τρέιλερ της ταινίας να βρίσκεται στις περισσότερες κυκλοφορίες VHS ταινιών της Disney και να δίνονται πολλές άδειες για συνδέσεις με προϊόντα .
Μετά από μια περιορισμένη κυκλοφορία στις 13 Νοεμβρίου 1992 , ο Αλαντίν έκανε πρεμιέρα σε 1131 αίθουσες στις 25 Νοεμβρίου 1992 με έσοδα 19.2 εκατομμύρια δολάρια το πρώτο Σαββατοκύριακο , φτάνοντας στο νούμερο δύο του Box Office πίσω από την ταινία Μόνος στο Σπίτι 2 : Χαμένος στη Νέα Υόρκη .
Χρειάστηκαν οκτώ εβδομάδες για να φτάσει η ταινία στο νούμερα ένα του Αμερικανικού box office , σπάζοντας εβδομαδιαίο ρεκόρ μεταξύ των Χριστουγέννων και της Παραμονής Πρωτοχρονιάς με έσοδα 32.2 εκατομμύρια δολάρια .
Η ταινία κράτησε την πρώτη θέση πέντε φορές κατά τη διάρκεια της εικοστής δεύτερης εβδομάδας προβολής .
Ο Αλαντίν ήταν η πιο επιτυχημένη ταινία του 1992 με έσοδα 217 εκατομμύρια δολάρια στις Ηνωμένες Πολιτείες και περισσότερα από 504 εκατομμύρια δολάρια παγκοσμίως . Ήταν η ταινία κινουμένων σχεδίων με τα περισσότερα έσοδα μέχρι την κυκλοφορία του Βασιλιά των Λιονταριών δύο χρόνια αργότερα .
Μέχρι τον Ιανουάριο του 2014 , βρίσκεται στην δέκατη-τρίτη θέση στη λίστα με τις ταινίες κινουμένων σχεδίων με τα περισσότερα έσοδα και στην τρίτη θέση παγκοσμίως για ταινίες κινουμένων σχεδίων φτιαγμένες με τον παραδοσιακό τρόπο , πίσω από τον Βασιλιά των Λιονταριών και The Simpsons : Η ταινία .
Η ταινία κυκλοφόρησε πρώτη φορά σε VHS την 1η Οκτωβρίου 1993 , ως μέρος της συλλογής « Τα Κλασικά της Disney » .
Την πρώτη εβδομάδα διαθεσιμότητας , ο Αλαντίν πώλησε περισσότερα από 10.6 εκατομμύρια αντίτυπα , και προχώρησε φτάνοντας συνολικά τα 25 εκατομμύρια ( ένα ρεκόρ το οποίο έσπασε μόνο μετά την κυκλοφορία του Βασιλιά των Λιονταριών ) .
Η ταινία αποσύρθηκε στις 30 Απριλίου 1994 .
Στις 5 Οκτωβρίου 2004 , ο Αλαντίν κυκλοφόρησε σε DVD ως μέρος της συλλογής των Πλατινένιων Εκδόσεων .
Η κυκλοφορία του DVD περιείχε επεξεργασμένη και καθαρισμένη εικονογράφηση , η οποία είχε προγραμματιστεί να κυκλοφορήσει από την IMAX το 2003 αλλά ακυρώθηκε , και έναν δεύτερο δίσκο DVD με έξτρα υλικό .
Συνοδευόμενο από διαφημιστική εκστρατεία 19 εκατομμυρίων δολαρίων , το DVD πώλησε περίπου 3 εκατομμύρια κομμάτια τον πρώτο μήνα κυκλοφορίας , αλλά ήταν λιγότερα σε αριθμό για το ίδιο χρονικό διάστημα , από οποιαδήποτε άλλη κυκλοφορία ταινίας στις Πλατινένιες Εκδόσεις πριν από αυτό .
Το soundtrack της ταινίας ήταν διαθέσιμο στην αυθεντική του Dolby 5.1 μορφή ή σε μια νέα ενισχυμένη μίξη για Home Theater .
Το DVD αποσύρθηκε τον Ιανουάριο του 2008 , μαζί με τις δύο συνέχειές της .
Σύμφωνα με ένα ένθετο στην κασετίνα της ταινίας Η Λαίδη και ο Αλήτης για τις Αδαμάντινες Εκδόσεις , ο Αλαντίν θα κυκλοφορούσε σε Blu-ray Disc ως μέρος της σειράς των Αδαμάντινων Εκδόσεων την άνοιξη του 2013 .
Αντί αυτού , ο Πίτερ Παν κυκλοφόρησε σε Blu-ray ως μέρος των Αδαμάντινων Εκδόσεων στις 5 Φεβρουαρίου 2013 για να γιορταστεί η 60η επέτειος της ταινίας . Ένα Blu-ray που δεν ήταν μέρος των Αδαμάντινων Εκδόσεων κυκλοφόρησε σε μερικές Ευρωπαϊκές χώρες τον Μάρτιο του 2013 .
Η Βελγική έκδοση ( κυκλοφόρησε χωρίς διαφημίσεις , διαφημιστικά σποτ ή άλλες τυμπανοκρουσίες ) περιείχε ένα δίσκο με το έξτρα υλικό που υπήρχε και στο DVD των Πλατινένιων Εκδόσεων .
Ο ίδιος δίσκος κυκλοφόρησε στο Ηνωμένο Βασίλειο στις 14 Απριλίου 2013 .
Η Walt Disney Studios Home Entertainment κυκλοφόρησε την ταινία στην Blu-ray Αδαμάντινη Έκδοση στις 13 Οκτωβρίου 2015 .
Η ταινία κυκλοφόρησε σε ψηφιακή μορφή ψηλής ευκρίνειας στις 29 Σεπτεμβρίου 2015 .
Κατά την πρώτη εβδομάδα κυκλοφορίας σε home media στις Ηνωμένες Πολιτείες , η ταινία ανέβηκε στην κορυφή της λίστας πωλήσεων Blu-ray και έκανε ντεμπούτο στο νούμερο 2 της λίστας Nielsen VideoScan First Alert , πίσω από την ταινία καταστροφής San Andreas : Επικίνδυνο Ρήγμα .