Η εγκατάσταση των Μιλησίων στην σχετικά απομακρυσμένη Ικαρία ( Στράβων 14.1.6 ) , ήταν μάλλον αδύνατο να έχει αμυντικό χαρακτήρα .
Το λογικότερο είναι να αποτελούσε κρίκο στη μακρά αλυσίδα φιλικών ναυτικών σταθμών στο ταξίδι προς το βορά και τον Εύξεινο Πόντο στην προσπάθειά τους να αποφύγουν το στενό της Μυκάλης που ελεγχόταν από την εχθρική Σάμο . - Εγκατάσταση Μιλησίων στους Φούρνους δεν έχει τεκμηριωθεί από το υπάρχον έως τώρα αρχαιολογικό υλικό .
Τα λιγοστά αρχαιολογικά ευρήματα υποστηρίζουν μια μάλλον Σαμιακή παρουσία κατά τους ελληνιστικούς και ρωμαϊκούς χρόνους .
Η εγκατάσταση των Μιλησίων στην Ικαρία χρονολογείται πριν από τον περίφημο Ληλάντιο Πόλεμο .
Η Μίλητος κι η Χίος πολέμησαν στο πλευρό της Ερέτριας , ενώ η Σάμος κι η Ερυθρέα – στο πλευρό της Χαλκίδας .
Κατά τη διάρκεια του πολέμου η Μίλητος έχασε τη δυνατότητα να χρησιμοποιεί την ασφαλή παράκτια διαδρομή προς τον Πόντο , που περνούσε μέσα από τα εχθρικά χωρικά ύδατα της Σάμου και της Ερυθραίας .
Το ταξίδι προς το Βορρά θα έπρεπε να γίνει είτε διαμέσου Ικαρίας και Σάμου , στο δίαυλο που ελέγχουν οι Φούρνοι , είτε πλέοντας πρώτα προς τα δυτικά προς Λέρο και Πάτμο και μετά βόρεια , περιπλέοντας το δυτικό άκρο της Ικαρίας προς το Να και την Οινόη , πριν συνεχίσουν προς τη φιλική Χίο .
Η χρήση του δρομολογίου για το Βορά , αρχικά μέσω Λέρου-Πάτμου και στη συνέχεια μέσω του διαύλου ανάμεσα σε Μύκονο και Ικαρία , πρέπει να ήταν η λιγότερο επιθυμητη και ασφαλής επιλογή , λόγω των δυνατών ανέμων που πνέουν στην περιοχή , στο μεγαλύτερο μέρος του χρόνου .
Η χρήση αυτού του δρομολογίου θα επιλεγόταν μόνο αν η δίοδος μέσω των στενών των Φούρνων ήταν αδύνατη ή ανεπιθύμητη , είτε λόγω του ελέγχου των Φούρνων από πειρατές , είτε από την ανερχόμενη δύναμη της Σάμου .
Η Ικαρία αναπτύχθηκε γρήγορα κατά τον 6ο αιώνα π.Χ. , καθώς ωφελήθηκε από την αυξανόμενη ανάγκη της Μιλήτου από το εμπόριο με τις αποικίες της . Όμως , μέχρι το τέλος του 6ου αιώνα η Ικαρία πέρασε στη σφαίρα επιρροής της Σάμου , που είχε αρχίσει να αποκτά σημαντική δύναμη από το 800 π.Χ ..
Πιθανώς αρχικά η Μίλητος να ήλεγχε τους Φούρνους , λόγω της σημαντικής τους θέσης και στη συνέχεια έχασε τα νησιά αυτά όταν η Σάμος ανέπτυξε ισχυρή ναυτική δύναμη επί Πολυκράτη , ικανή να διεκδικήσει τον έλεγχο των Φούρνων και του Ικάριου Πελάγους από τη Μίλητο .
Φούρνοι και Σάμος Η άνοδος της Σάμου μετά το 800 π.Χ. , οδήγησε στην ανάγκη αναζήτησης νέων εδαφών για τον αυξανόμενο πληθυσμό κι εμπορικών σχέσεων εκτός του νησιού .
Οι Σάμιοι δεν στράφηκαν προς τη δυτική πλευρά του νησιού της , για λόγους που δεν είναι πλήρως κατανοητοί .
Αρχικά αναζήτησαν καλλιεργήσιμη γη στην απέναντι πλευρά της Μικρασιατικής ακτής ( περαία ) , όπου εγκατέστησαν εποίκους .
Παράλληλα ανέπτυξαν στόλο που θα διεκπεραίωνε το εμπόριό τους κυρίως με το νότιο Αιγαίο , την Κυρηναϊκή και την Αίγυπτο .
Γύρω στο 640 π.Χ . οι Σάμιοι κι οι λοιποί Ίωνες δέχτηκαν επίθεση από τους Κιμμέριους βάρβαρους που εισέβαλαν στη Μικρά Ασία από τη νότια Ρωσία κι επιτέθηκαν στα ιωνικά εδάφη και στη Σαμιακή περαία , αναγκάζοντας τους Σάμιους εποίκους να καταφύγουν πίσω στη Σάμο .
Κατά το 620 π.Χ . οι Σάμιοι , που τώρα χρειαζόταν ένα νέο μέρος για τους πρόσφυγες τους , δημιούργησαν αποικία στην Αμοργό .
Η Αμοργός χρησίμευσε ως σταθμός στον ταξίδι προς το νότιο Αιγαίο , όπου η Σάμος ανέπτυσσε εμπορικές σχέσεις .
Παράλληλα η Αμοργός βοήθησε τους Σαμιώτες στο ταξίδι τους προς το Νότο , να παρακάμψουν με τη σειρά τους την ίδια την εχθρική Μίλητο και τις βάσεις της στην Καριακή ακτή της Μ.
Ασίας .
Στο ταξίδι προς την Αμοργό , οι Φούρνοι φαντάζουν ως η πρώτη και πιο λογική στάση .
Ο Shipley θεώρησε ότι η Σάμος ήλεγχε ανέκαθεν τους Φούρνους , κάτι που δεν είναι καθολικά αποδεκτό .
Κατά τον ίδιο , οι Σάμιοι μάλλον εκμεταλλευόταν τους Φούρνους ως βοσκοτόπια και για προμήθεια ξυλείας και μαρμάρου , καθώς και για αγροτικές εργασίες που δεν απαιτούσαν συνεχή επιτήρηση .
Στα μέσα του 6ου π.Χ . αιώνα , ο τύραννος της Σάμου Πολυκράτης κατασκεύασε ισχυρό στόλο , επιδόθηκε στην πειρατεία και κυριάρχησε στα γύρω νησιά , φτάνοντας μέχρι τη Ρήνεια , την οποία αφιερώσε στο Δήλιο Απόλλωνα . ( Θουκυδίδης 1.13 ) Στη σύγκρουση με τη Μίλητο , που είχε καταπονηθεί από τους πολέμους με το Λυδικό κράτος , ο Πολυκράτης βγήκε νικητής κάνοντας τους αρχαίους Έλληνες να μιλάνε για Σαμιακή θαλασσοκρατορία .
Με τα δεδομένα της ναυσιπλοίας κατά την αρχαιότητα , είναι απίθανο ο στόλος του Πολυκράτη να επιχειρούσε μόνο από το λιμάνι της αρχαίας Σάμου , στο σημερινό Πυθαγόρειο , χωρίς να χρησιμοποιεί ενδιάμεσους σταθμούς στα γύρω νησιά .
Οι περιορισμοί των πλοίων εκείνης της εποχής , επέβαλαν στους ναυτικούς να πλέουν κοντά στην ακτή , αποφεύγοντάς την ανοικτή θάλασσα .
Τα πλοία έκαναν συχνές στάσεις από νησί σε νησί για ασφάλεια , διανυκτέρευση και ανεφοδιασμό .
Οι Φούρνοι , έχουν την ιδανική θέση ως ναυτική βάση , για τον έλεγχο του Ικάριου Πελάγους .
Από αυτή τη χρονική περίοδο κι έπειτα είναι πιθανότερο οι Φούρνοι να περνάνε στον έλεγχο της Σάμου .
Ελληνιστική και Ρωμαϊκή εποχή Ο Α.
Rehm υποστήριξε ότι οι Φούρνοι ήταν στη σφαίρα επιρροής της Σάμου , τουλάχιστον από τους Ελληνιστικούς χρόνους και μεταγενέστερα , ενώ η Μίλητος θα έπρεπε να είχε αρκεστεί στην κατοχή της Λέρου και της Πάτμου και τη χρήση των εκεί θαλάσσιων διαύλων για την έξοδο της προς το Αιγαίο .
Τα συμπεράσματά του προέχονται από την επίσκεψή του στους Φούρνους το 1924 και την μελέτη των επιγραφών που βρήκε πρώτος ο ίδιος στην ακρόπολη των Φούρνων , στην κορυφή του λόφου του Άη Γιώργη .
Η μικρή αυτή οχυρωμένη θέση χρονολογήθηκε από τον ίδιο στους Ελληνιστικούς χρόνους κι επιβλέπει τον κύριο κόλπο του μεγάλου νησιού των Φούρνων και τη σύγχρονη , ομώνυμη πρωτεύουσα των νησιών .
Ο Rehm θεώρησε ότι η ακρόπολη επιβίωσε αρκετά μέσα στους χρόνους της ρωμαϊκής εποχής και πρέπει να είχε λειτουργική σχέση με τον πύργο του Δρακάνου στην ανατολική άκρη της Ικαρίας , αφού οι δύο θέσεις έχουν οπτική επαφή .
Υπολλείμματα ενός άλλου ελληνιστικού πύργου παρόμοιου με το Δράκανο και σε οπτική επαφή με το τελευταίο υπάρχουν στη ΒΔ ακτή των Φούρνων , στη Χρυσομιλιά .
Πολλές από τις επιγραφές που βρέθηκαν σκαλισμένες πάνω στους βράχους της ακρόπολης , είναι γκραφίτι που έγιναν από τους στρατιώτες ή μισθοφόρους μιας , μάλλον Σαμιακής φρουράς , για να διασκεδάσουν την πλήξη τους .
Εάν υπήρχε συνεχής ή διακεκομμένη ανθρώπινη παρουσία στους Φούρνους λόγω της ταραχώδους ιστορίας της Ελληνιστικής εποχής και των χρόνων της Ρωμαϊκής δημοκρατίας είναι δύσκολο να αποδειχθεί .
Για τη Σαμιακή κυριαρχία στο νησί συμφωνούν όλοι οι μεταγενέστεροι ερευνητές .
Ο πύργος του Δράκανου στην ανατολική άκρη της Ικαρίας , έχει οπτική επαφή με αντίστοιχο πύργο στο Καρλόβασι στη δυτική άκρη της Σάμου , με την ακρόπολη των Φούρνων και τα υπολείμματα ελληνιστικού πύργου στη Χρυσομηλιά στο ΒΔ τμήμα των Φούρνων .
Αυτές οι οχυρώσεις πρέπει να εντάσσονται σε ένα σύνολο οχυρώσεων-φρυκτωριων , που χρησιμοποιήθηκαν στην αρχαιότητα για τον έλεγχο του Αιγαίου μέσω ενός ολοκληρωμένου σύστηματος έγκαιρης προειδοποίησης για τις κινήσεις στόλων στο Αιγαίο , συμπεριλαμβανομένων και των πειρατών .
Η κατασκευή του πύργου του Δρακανου θα μπορούσε να έχει σχετιστεί με τη Δεύτερη Αθηναϊκή Συμμαχία στο Αιγαίο , κατά τον 4ο αιώνα π.Χ . ή με την κυριαρχία των Πτολεμαίων κατά τον 3ο-2ο αιώνα π.Χ. , ενώ είναι πιθανό και τα αντίστοιχα οχυρωματικά έργα των Φούρνων ( η ακρόπολη κι ο πύργος στη Χρυσομιλιά ) να εντάσσονται στο ίδιο χρονικό και πολιτικό πλαίσιο .
Η Σάμος φαίνεται να εποπτεύει τους Φούρνους αρχικά για λογαριασμό της και αργότερα κατά τους ελληνιστικούς χρόνους , πιθανότατα για λογαριασμό των Πτολεμαίων της Αιγύπτου αρχικά και μετά της Ρώμης .
Στον αιώνα που ακολούθησε το θάνατο του Μ.
Αλεξάνδρου , οι Διάδοχοί του διεξήγαγαν σκληρούς αγώνες μεταξύ τους για την κυριαρχία στα εδάφη της αυτοκρατορίας .
Το Αιγαίο έγινε θέατρο αδιάκοπων συγκρούσεων .
Τα νησιά των ανατολικών Σποράδων και κυρίως η Ικαρία , οι Φούρνοι και η Πάτμος βασίζονταν στην Πτολεμαϊκή βάση της Σάμου για προστασία και σταθερότητα .
Παρά την έξαρση της πειρατείας και τον ανταγωνισμό μεταξύ των Πτολεμαίων της Αιγύπτου , των Αντιγονιδών της Μακεδονίας , των Σελευκιδών της Συρίας , του βασιλείου της Περγάμου και του νησιού της Ρόδου , οι ανατολικές Σποράδες ευημέρησαν υπό την κυριαρχία των Πτολεμαίων για έναν περίπου αιώνα μεταξύ 284-188 π.Χ .
Η οικονομία της Σάμου ανθίζει και σημάδια ευημερίας παρατηρήθηκαν στην Ικαρία και στους Φούρνους .
Προς το τέλος του 3ου αιώνα π.Χ . και με την Πτολεμαϊκή παρουσία στο Αιγαίο να εξασθενεί , η Ρόδος προσπάθησε χωρίς μεγάλη επιτυχία να διατηρήσει την ασφάλεια στο Αιγαίο .
Η Ικαρία έχασε το μεγαλύτερο μέρος του πληθυσμού της .
Το 205 π.Χ .
Ο Φίλιππος Ε ' της Μακεδονίας αφού έκανε ειρήνη με τη Ρώμη εισέβαλε στο Αιγαίο με το στόλο του και προσπάθησε ανεπιτυχώς να καταλάβει τη Ρόδο .
Στην προσπάθειά του αυτή στρατολόγησε και πειρατές οι οποίοι ενεργούσαν στο όνομα του και μεταξύ άλλων λεηλάτησαν και τις Κυκλάδες .
Ο Φίλιππος χρησιμοποιούσε τη Σάμο ως η ναυτική βάση και την Έφεσο ως βάση στην ξηρά .
Οι Ρόδιοι προσπάθησαν με το στόλο τους και τις φρουρές στα νησιά να καταστείλουν την πειρατεία , αλλά σύμφωνα με το Διόδωρο ( 36.42 ) νικήθηκαν από τον πιο ευέλικτο πειρατικό στόλο .
Μετά το 2ο μισό του 2ου π.Χ . αιώνα οι πειρατές έγιναν πραγματικά επικίνδυνοι κι άρχισαν να αποσταθεροποιούν τη Μεσόγειο .
Δύο παράγοντες συνέβαλαν στην εξάπλωση της πειρατείας .
Αρχικά , η άλλοτε ισχυρή αυτοκρατορία των Σελευκιδών που έλεγχε τις θάλασσες άρχισε να αποσταθεροποιείται μετά το 150 π.Χ , όταν ένας σφετεριστής του θρόνου ο Αλέξανδρος Μπάλλας έγινε βασιλιάς .
Ο δεύτερος λόγος ήταν η ρωμαϊκή αριστοκρατία που χρειαζόταν σκλάβους για τη δουλειά στα μεγάλα αγροκτήματα τους στην Ιταλία .
Αν και η Ρώμη είχε ήδη στείλει στόλο υπό την ηγεσία του πραίτορα Μάρκου Αντωνίου , γύρω στο 104 π.Χ. , στην πραγματικότητα αρνήθηκε να πάρει δραστικά μέτρα γιατί χρειαζόταν τους πειρατές .
Ως αποτέλεσμα , οι Βαλεαρίδες νήσοι κι η Κρήτη έγιναν κέντρα πειρατών και αργότερα το ίδιο και η Δυτική Κιλικία .
Τυχοδιώκτες από όλες τις χώρες συνέρρεαν σε αυτές τις περιοχές για να ξεκινήσουν μια νέα ζωή ως πειρατές .
Με τους Κρήτες πειρατές να λυμαίνονται το Αιγαίο οι παραθαλάσσιες πόλεις είτε εγκαταλήφθηκαν από τους κατοίκους τους που αναζήτησαν ασφάλεια σε ορεινές περιοχές ή οχυρωμένες θέσεις στην ενδοχώρα , είτε προσπάθησαν να ενισχύσουν τις οχυρώσεις τους και τα συστήματα έγκαιρης ειδοποίησης . Άλλα νησιά προσπάθησαν να συνάψουν συμφωνίες με τις Κρητικές πόλεις με διαφορετικά αποτελέσματα .
Το πιθανότερο είναι ότι τα μικρότερα νησιά , όπως οι Φούρνοι , ερημώθηκαν .
Τα Θέρμα στην Ικαρία εγκαταλήφθηκαν από τους κατοίκους τους και πιθανόν χρησιμοποιήθηκαν σαν βάση από τους Κρήτες πειρατές , όπως κι οι Φούρνοι .
Στις αρχές του 2ου αιώνα π.Χ . οι Ρωμαίοι εισήλθαν στο Αιγαίο χειριζόμενοι έξυπνα τις διαμάχες των ελληνιστικών βασιλείων προς όφελός τους .
Στο όνομα της διαφύλαξης της ελευθερίας των Ελληνικών πόλεων , εξουδετέρωναν τον πιο επικίνδυνο αντίπαλο κάθε φορά , μέχρι την οριστική επικράτησή τους στην περιοχή .
Πρώτα νίκησαν το Φίλιππο E ’ της Μακεδονίας ( 201-197 π.Χ . ) , στη συνέχεια τον Σελευκίδη βασιλιά Αντίοχο το 190 π.Χ . στη Μαγνησία , μετά τον Περσέα , το διάδοχο του Φίλιππου Ε ’ ( 171-168 π.Χ . ) οπότε και τιμώρησαν την πρώην σύμμαχό τους Ρόδο για την ουδέτερη σταση της .
Το 133-130 π.Χ . η Ρώμη κατέστειλε την εξέγερση του Αριστόνικου , ενός νόθου γιου του βασιλιά της Περγάμου Ευμένη Β ’ , που είχε εξαπλωθεί σε όλο το ανατολικό Αιγαίο και το 129 π.Χ . προσάρτησε την Σάμο και κατ ’ επέκταση την Ικαρία στην ρωμαϊκή επαρχία της Ασίας .
Ο Λίβιος ( 37.11.6 ) παραθέτει ένα ενδιαφέρον περιστατικό από τον Πρώτο Συριακό Πόλεμο ( 192-189 π.Χ . ) , όπου η Σάμος ήταν ένα μείζον θέατρο πολεμικών επιχειρήσεων ανάμεσα στους Ρωμαίους και το βασίλειο των Σελευκιδών .
Πρόκειται για μια ναυτική επιχείρηση που δείχνει γλαφυρά τις συνθήκες ναυσιπλοίας στο δίαυλο των Φούρνων και τη στρατηγική σημασία του ελέγχου του .
Ο ναύαρχος των Σελευκιδών Πολυξενίδας , που στάθμευε στην Έφεσο με 70 πλοία , απέπλευσε για την Ικαρία όπου προσπάθησε να στήσει ενέδρα στο ρωμαϊκό στόλο , ο οποίος προσπαθούσε από τη Χίο να πλεύσει προς τη Σάμο για να συναντήσει το σύμμαχο Ροδιακό στόλο . Όταν ο διασκορπισμένος από τον δυνατό άνεμο ρωμαϊκός στόλος πλησίασε την Ικαρία , ο Πολυξενίδας προσπάθησε να επιτεθεί , αλλά ο άνεμος που δυνάμωσε ακόμη περισσότερο παρέσυρε τα πλοία του προς το ακατοίκητο νησί της Αιθαλίας , το οποίο πρέπει να είναι κάποιο από τα νησιά του συμπλέγματος των Φούρνων .
Ο ρωμαϊκός στόλος αναγκάστηκε να καταφύγει σε κάποιο εγκαταλειμμένο λιμάνι της Ικαρίας ή της δυτικής πλευράς της Σάμου , όπου , χωρικοί από τα υψώματα όπου είχαν άριστη θέα στα τεκταινόμενα στο Ικάριο πέλαγος , κατέβηκαν στην ακτή κι ειδοποίησαν τους Ρωμαίους για την παρουσία του στόλου των Σελευκιδών στην περιοχή .
Οι Ρωμαίοι συνειδητοποίησαν ότι αν επιχειρούσαν να συνεχίσουν το ταξίδι τους προς την πόλη της Σάμου , θα έπεφταν στην παγίδα του Πολυξενίδα , που προφανώς συνέχιζε να ενεδρεύει με τα πλοία του κρυμμένος στα νησιά των Φούρνων . Έτσι αναγκάστηκαν να γυρίσουν πίσω προς την Κώρυκο , ενώ ο Πολυξενίδας γύρισε στη ναυτική του βάση στην Έφεσο .
Οι πόλεμοι μεταξύ των Ρωμαίων και του βασιλιά Μιθριδάτη ΣΤ ’ του Πόντου μετά το 88 π.Χ . αποσταθεροποίησαν τη μικρά Ασία και έδωσαν στους πειρατές από την Κρήτη και την Κιλικία επιπλέον δύναμη.Όταν μάλιστα το 69 π.Χ .