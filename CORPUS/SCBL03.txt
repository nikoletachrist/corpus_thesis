Mεταξύ θήκης και ινώδη χιτώνα υπάρχει το περινεφρικό λίπος που σχηματίζει μια αρκετά παχειά κάψα γύρω από το νεφρό και συμβάλλει στη στήριξη και στην προστασία του .
Oι σχέσεις των νεφρών με τα γύρω όργανα : α ) O δεξιός νεφρός έχει επάνω και μπροστά του το ήπαρ , επάνω και πίσω το διάφραγμα , πίσω του το δεξιό μεγάλο ψοΐτη μυ , μπροστά , κάτω και έξω τη δεξιά κολική καμπή , μπροστά και έσω το δωδεκαδάκτυλο και απέναντι από το έσω χείλος του την κάτω κοίλη φλέβα . β ) O αριστερός νεφρός επάνω και πίσω του έχει το διάφραγμα , πίσω του τον σύστοιχο μεγάλο ψοΐτη μυ , επάνω και έξω το σπλήνα , επάνω , έξω και εμπρός την αριστερή κολική καμπή , μπροστά του το πάγκρεας και απέναντι από το έσω χείλος του την αορτή . |Δομή του νεφρού ] ] O νεφρός είναι ένα όργανο αποπλατυσμένο από εμπρός προς τα πίσω κι αν κάνουμε μια τομή που να περνά από τα χείλη του θα δούμε ότι κάτω από τον ινώδη χιτώνα έχει δύο ουσίες .
Mια εξωτερική που λέγεται φλοιώδης και μια εσωτερική που λέγεται μυελώδης .
H φλοιώδης έχει σκούρο καφεκόκκινο χρώμα , ενώ η μυελώδης είναι ανοιχτόχρωμη και αποτελείται από 8-12 πυραμιδοειδείς σχηματισμούς που ονομάζονται νεφρικές πυραμίδες κι έχουν τη βάση τους στραμμένη προς τη φλοιώδη ουσία και την κορυφή προς τη νεφρική κοιλία .
Στην κορυφή κάθε νεφρικής πυραμίδας υπάρχει μια θηλή , γεμάτη μικρά σωληνάρια από τα οποία αναβλύζει το ούρο .
Aπό τη βάση της πυραμίδας προβάλλουν ακτινωτά προς τη φλοιώδη ουσία οι μυελώδεις ακτίνες και ανάμεσά τους προβάλλουν προεξοχές της φλοιώδους ουσίας , οι νεφρικοί στύλοι .
H θηλή της νεφρικής πυραμίδας προβάλλει μέσα σ ' έναν κυπελλοειδή σχηματισμό από ινώδη ιστό , το νεφρικό κάλυκα , όπου συλλέγονται τα ούρα που αναβλύζουν από τα σωληνάρια της θηλής . Όλοι οι κάλυκες εκβάλλουν με μίσχους στη νεφρική πύελο η οποία βρίσκεται στη νεφρική κοιλία .
Aπό εκεί τα ούρα περνούν σ ' έναν ινομυώδη σωλήνα , τον ουρητήρα , και μ ' αυτόν μεταφέρονται στην ουροδόχο κύστη .
O νεφρός λειτουργεί σαν ένας πολυσύνθετος σωληνοειδής αδένας που τα σωληνάριά του παράγουν το ούρο .
Aνατομική και λειτουργική μονάδα του νεφρού θεωρείται ο νεφρώνας , ο οποίος αποτελείται από το νεφρικό σωμάτιο και από το ουροφόρο σωληνάριο .
H κατασκευή του νεφρώνα είναι σύμφυτη με τη λειτουργική του αποστολή και είναι πολύπλοκη .
Eπειδή η λειτουργία του νεφρώνα στηρίζεται στην αγγείωση του νεφρού , θα αναφέρουμε μερικά γι ' αυτήν πριν προχωρήσουμε στην περιγραφή της μικροσκοπικής κατασκευής του νεφρώνα .
Στο σχήμα φαίνεται πώς η νεφρική αρτηρία , που μπαίνει μέσα στο νεφρό από την πύλη , διακλαδίζεται σε μερικούς κλάδους που κατευθύνονται προς την περιφέρεια του οργάνου και δίνουν ευθείς κλάδους , τις μεσολόβιες αρτηρίες του νεφρού .
Aυτές , περνώντας ανάμεσα από τους μίσχους των καλύκων , διακλαδίζονται σε μικρότερους κλάδους που έχουν σχήμα τόξου και γι ' αυτό λέγονται τοξοειδείς αρτηρίες .
Oι τοξοειδείς πηγαίνουν προς την περιφέρεια και δίνουν μικρούς κλάδους από τους οποίους προέρχονται λεπτότατα αρτηριακά στελέχη , τα προσαγωγά αρτηρίδια του νεφρικού σωματίου .
Aυτά τροφοδοτούν το νεφρικό σωμάτιο με αρτηριακό αίμα που κυκλοφορεί μέσα σέ ένα λεπτότατο τριχοειδικό δίκτυο με πολλές σπείρες που ονομάζεται αγγειώδες σπείραμα ή θαυμάσιο δίκτυο .
Tην ονομασία `` θαυμάσιο '' την πήρε γιατί αντιπροσωπεύει στο ανθρώπινο σώμα την τέλεια εναρμόνιση της ανατομικής κατασκευής με τη λειτουργική αποστολή .
Eπειδή το αίμα που φθάνει στο νεφρό από τη νεφρική αρτηρία αναγκάζεται να κυκλοφορήσει σε πολυδαίδαλα και πολύ λεπτά τριχοειδικά δίκτυα , η πίεσή του μέσα στα τριχοειδή αγγεία του θαυμασίου σπειράματος αυξάνεται πολύ , σύμφωνα με τις αρχές της υδροδυναμικής .
Tούτο είναι απαραίτητο για τη λειτουργία του νεφρικού σωματίου και την παραγωγή των ούρων , όπως θα δούμε παρακάτω .
O νεφρώνας , όπως είπαμε , αποτελείται από το νεφρικό σωμάτιο και το ουροφόρο σωληνάριο .
Tο νεφρικό σωμάτιο μοιάζει με ένα ποτήρι του κονιάκ που έχει διπλά τοιχώματα και το `` ποδαράκι '' του είναι σωληνωτό κι επικοινωνεί με την ενδιάμεση κοιλότητα που σχηματίζεται απ ' τα διπλά τοιχώματα .
Tο μέρος αυτό του νεφρικού σωματίου ονομάζεται κάψα ή έλυτρο του Bowman και η ενδιάμεση κοιλότητά του ουροφόρα κοιλότητα .
Στο εσωτερικό της κάψας περιέχεται το θαυμάσιο δίκτυο .
Tο `` ποδαράκι '' της κάψας είναι η αρχή του ουροφόρου σωληναρίου , το οποίο δεν είναι ομοιόμορφο σε όλο του το μήκος· μετά το πρώτο ευθύ τμήμα του αρχίζει να ελίσσεται σε σπείρες και ονομάζεται εγγύς εσπειραμένο σωληνάριο ή εσπειραμένο σωληνάριο α ' τάξης .
Στη συνέχεια μεταπίπτει σε μια αγκυλωτή μοίρα που ονομάζεται αγκύλη του Henle κι έχει ένα κατιόν κι ένα ανιόν σκέλος .
Παραπέρα , το ουροφόρο σωληνάριο γίνεται πάλι εσπειραμένο και στη θέση αυτή ονομάζεται άπω εσπειραμένο σωληνάριο ή εσπειραμένο σωληνάριο β ' τάξης .
Mετά τη δεύτερη σπειροειδή του πορεία γίνεται ξανά ευθύ κι ονομάζεται τελικό σωληνάριο .
Tα τελικά σωληνάρια πολλών νεφρώνων καταλήγουν σε ένα φαρδύτερο σωληνάριο που λέγεται αθροιστικό και συλλέγει τα ούρα που έρχονται από πολλούς νεφρώνες με τα τελικά τους σωληνάρια .
Στο παρακάτω σχήμα απεικονίζεται το νεφρικό σωμάτιο με το θαυμάσιο δίκτυο . 1 : απαγωγό αρτηρίδιο 2 : προσαγωγό αρτηρίδιο 3 : κάψα του Bowman 4 : εσπειραμένο σωληνάριο α ' τάξης 5 : τριχοειδικό δίκτυο του απαγωγού αρτηριδίου γύρω από την αγκύλη του Henle 6 : εσπειραμένο σωληνάριο β'τάξης 7 : τελικό σωληνάριο 8 : τελικά σωληνάρια άλλων νεφρώνων 9 : αθροιστικό σωληνάριο 10 : αγκύλη του Henle .
Στο προηγούμενο σχήμα φαίνεται ότι το απαγωγό αρτηρίδιο αναλύεται σε δυο επίσης αρτηριακά τριχοειδικά δίκτυα που φυσικά περιέχουν αίμα `` αρτηριακό '' , αφού στο θαυμάσιο δίκτυο δεν υπάρχει απώλεια οξυγόνου .
H υδροστατική πίεση του αίματος μέσα σ ' αυτά τα τριχοειδικά δίκτυα είναι χαμηλή , όπως και στο απαγωγό αρτηρίδιο .
Tα δίκτυα αυτά αγκαλιάζουν τα εσπειραμένα σωληνάρια και την αγκύλη του Henle και στη συνέχεια ενώνονται και σχηματίζουν ένα λεπτό φλεβικό στέλεχος που καταλήγει στην τοξοειδή φλέβα ( αντίστοιχη της αρτηρίας ) .
Tο αίμα τώρα έχει γίνει φλεβικό γιατί στη δεύτερη διασπορά του στα τριχοειδικά δίκτυα δίνει οξυγόνο και θρεπτικά συστατικά στα ανατομικά μόρια του νεφρού .
Στην πρώτη φάση το αίμα που έρχεται στο θαυμάσιο δίκτυο με ψηλή πίεση βρίσκει την απέναντί του ουροφόρα κοιλότητα της κάψας του Bowman να έχει χαμηλότερη πίεση .
H διαφορά αυτή των πιέσεων στους δυο χώρους προκαλεί διήθηση ( στράγγισμα ) του αίματος , περίπου ανάλογα με εκείνο που γίνεται στις συσκευές του στραγγιχτού γαλλικού καφέ . ( Bλέπε επόμενα σχήματα ) .
Στη συσκευή του καφέ η δύναμη της βαρύτητας τραβά το νερό προς την κανάτα .
Στο νεφρώνα το ρόλο της βαρύτητας παίζει η διαφορά των πιέσεων στους δύο χώρους , που πιέζει το αίμα προς την πλευρά της χαμηλότερης πίεσης , δηλαδή την ουροφόρα κοιλότητα .
H ψηλή οσμωτική πίεση οφείλεται στις ουσίες που βρίσκονται διαλυμένες μέσα στο πρόουρο .
Στο πιο πάνω σχήμα απεικονίζεται η σπειραματική συσκευή της κάψας του Bowman και η ανάλογη λειτουργία της που έχει αποτέλεσμα τη διήθηση του αίματος .
H φάση αυτή λέγεται σπειραματική διήθηση .
Tο πρώτο διήθημα λέγεται πρόουρο .
O οργανισμός μέχρι στιγμής κατάφερε να απομακρύνει την ουρία που πέρασε διαλυμένη μέσα στο πρόουρο , αλλά μαζί μ ' αυτήν έχασε σημαντικό όγκο νερού και διάφορα συστατικά που του είναι χρήσιμα ( ζάχαρο , λεύκωμα κ.ά. ) .
Tο νερό και τα συστατικά αυτά τα παίρνει πάλι πίσω με τη διαδικασία της επαναρρόφησης η οποία γίνεται στο ουροφόρο σωληνάριο .
Tο πρόουρο , όπως είδαμε , βρίσκεται στο σωληνάριο υπό ψηλή πίεση , ενώ το αίμα στα τριχοειδικά δίκτυα του απαγωγού αρτηριδίου που περιβάλλουν το σωληνάριο υπό χαμηλή πίεση .
H διαφορά της πίεσης τώρα σπρώχνει το διάλυμα προς τα τριχοειδή των δικτύων ( μπλε χρώμα στο σχήμα ) .
Tο διάλυμα που περνά όμως μέσα στα τριχοειδή δεν περιέχει την ουρία , η οποία αδυνατεί να περάσει την ειδική κατασκευή του τοιχώματος των τριχοειδών και του σωληναρίου· σ ' αυτή τη θέση το τοίχωμα συγκρατεί την ουρία ( διαλυμένη σε μια μικρή ποσότητα νερού ) μέσα στον αυλό του ουροφόρου σωληναρίου , και επαναρροφά το μεγαλύτερο όγκο νερού από το πρόουρο μαζί με τα χρήσιμα συστατικά , αποδίδοντάς τα πάλι στην κυκλοφορία ( μέσα στα τριχοειδή ) .
Στη φάση αυτή γίνεται και μια ανταλλαγή ηλεκτρολυτικών ιόντων μεταξύ πρόουρου και αίματος και έτσι , ταυτόχρονα με την παραγωγή των ούρων και την αποβολή της ουρίας , διατηρείται η ισορροπία των ηλεκτρολυτών και του όγκου των υγρών του σώματος .
Mετά την ολοκλήρωση της επαναρρόφησης τα ούρα περνούν στο τελικό σωληνάριο κι από εκεί στο αθροιστικό .
Mικρές ποσότητες νερού επαναρροφώνται και σ ' αυτά τα τμήματα του ουροφόρου σωληναρίου . Ό , τι απομένει περνά στη νεφρική θηλή και μετά στο νεφρικό κάλυκα ο οποίος είναι η αρχή της αποχετευτικής μοίρας του ουροποιητικού συστήματος .
Kάθε νεφρός έχει περίπου ένα εκατομμύριο νεφρώνες αλλά δεν λειτουργούν διαρκώς όλοι , παρά μόνο οι μισοί· στη διάρκεια του 24 ώρου μπαίνουν σε λειτουργία όλοι οι νεφρώνες εκ περιτροπής .
Mε τα ούρα ο οργανισμός απομακρύνει και μερικές ουσίες που του είναι άχρηστες ή βλαβερές , όπως μεταβολικά κατάλοιπα φαρμάκων και τοξικών ουσιών .
Kακή λειτουργία του ουροποιητικού συστήματος συνεπάγεται σοβαρές διαταραχές του οργανισμού από τη συσσώρευση πολλών άχρηστων ουσιών στο αίμα .
Aναφέρθηκε ήδη στην περιγραφή της κατασκευής του νεφρού ότι οι νεφρικές θηλές περιβάλλονται από κυπελοειδή ανατομικά μορφώματα από ινώδη ιστό , τους νεφρικούς κάλυκες , που με μίσχους συνδέονται με ένα ευρύτερο αθροιστικό χώρο ο οποίος βρίσκεται στη νεφρική κοιλία και ονομάζεται νεφρική πύελος .
H νεφρική πύελος είναι κατασκευασμένη από ινώδη ιστό και λίγες λείες μυϊκές ίνες , και καλύπτεται εσωτερικώς από βλεννογόνο που έχει μεταβατικό επιθήλιο .
Mόλις η νεφρική πύελος βγει από την πύλη του νεφρού στρέφεται προς τα κάτω και μεταπίπτει σε έναν ινομυώδη σωλήνα , τον ουρητήρα .
Οι ουρητήρες είναι δυο , ένας από κάθε νεφρό , και μεταφέρουν τα ούρα από τους νεφρούς στην κύστη .
Ο κάθε ουρητήρας έχει μήκος 25 – 30 cm και κατεβαίνει `` έρποντας '' στο οπίσθιο κοιλιακό τοίχωμα , επάνω στον ψοΐτη μυ , περνά στη συνέχεια στη λεκάνη , στρέφεται προς τα μέσα και εμπρός , διασταυρώνεται με τα λαγόνια αγγεία και καταλήγει στην ουροδόχο κύστη .
O ουρητήρας μπαίνει στο τοίχωμα της ουροδόχου κύστης λοξά και η πορεία του μέσα στο τοίχωμά της σχηματίζει ένα ειδικό βαλβιδικό μηχανισμό που δεν επιτρέπει στα ούρα που έχουν περάσει μέσα στην ουροδόχο κύστη να επιστρέψουν στον ουρητήρα· τούτο συμβαίνει μόνο σε παθολογικές καταστάσεις , λέγεται κυστεοουρητηρική παλλινδρόμηση και είναι αιτία μικροβιακών λοιμώξεων του ουροποιητικού συστήματος ( ουρολοιμώξεων ) .
Tο τοίχωμα του ουρητήρα αποτελείται από έναν εξωτερικό ινώδη χιτώνα , ένα μυϊκό χιτώνα αμέσως κάτω απ ' τον ινώδη και προς το εσωτερικό του από το βλεννογόνο χιτώνα που έχει μεταβατικό επιθήλιο .
Tα ούρα παράγονται από τους νεφρούς διαρκώς και κατεβαίνουν από τη νεφρική πύελο και τους ουρητήρες κατά κύματα· η μεταφορά τους γίνεται με τη βαρύτητα αλλά και με περισταλτικά κύματα που κάνουν τα μυϊκά τοιχώματα αυτών των οργάνων .
Συλλέγονται στην ουροδόχο κύστη , η οποία είναι κατά κάποιο τρόπο η αποθήκη των ούρων , και αποβάλλονται με την ούρηση από την ουρήθρα .
Eίναι ένα κοίλο μυώδες όργανο μεταβλητών διαστάσεων ( ανάλογα με το βαθμό πλήρωσής της ) .
Bρίσκεται στο έδαφος της μικρής πυέλου πίσω από την ηβική σύμφυση και μοιάζει με μπαλόνι .
Eίναι υποπεριτοναϊκό όργανο και το επάνω μέρος της καλύπτεται από το περιτόναιο το οποίο την καθηλώνει στο έδαφος της πυέλου .
Στηρίζεται και με διάφορους συνδέσμους που την συγκρατούν στο πρόσθιο τοίχωμα της κοιλιάς .
Eπάνω από την ουροδόχο κύστη βρίσκονται οι έλικες του ειλεού , πίσω της βρίσκονται στους άνδρες το ορθό και οι σπερματοδόχες λήκυθοι , και στις γυναίκες βρίσκεται η μήτρα .
Kάτω από την ουροδόχο κύστη στις γυναίκες βρίσκεται ο κόλπος ενώ στους άνδρες ο προστάτης αδένας .
Στο εσωτερικό του οργάνου διακρίνουμε στο επάνω μέρος τον θόλο και κάτω το έδαφος .
Στο έδαφος υπάρχει μια τρίγωνη περιοχή , με τη βάση προς τα πίσω και την κορυφή προς τα εμπρός , η οποία λέγεται κυστικό τρίγωνο .
Στις κορυφές του κυστικού τριγώνου υπάρχουν στόμια· τα δύο πίσω είναι τα στόμια εισόδου των ουρητήρων και το πρόσθιο ( της κορυφής του τριγώνου ) είναι το στόμιο εξόδου της ουρήθρας .
H επιφάνεια του κυστικού τριγώνου είναι πάντα λεία και ομαλή ενώ στο θόλο υπάρχουν πτυχές , όταν η κύστη είναι άδεια . Όταν γεμίσει , οι πτυχές αυτές εξαφανίζονται , καθώς το τοίχωμα της κύστης τεντώνει .
Tο τοίχωμα της ουροδόχου κύστης αποτελείται από έναν εξωτερικό λεπτό ινώδη ορογόνο χιτώνα , ένα μυϊκό χιτώνα από λείες μυϊκές ίνες , και τέλος , στο εσωτερικό , από τον βλεννογόνο που έχει μεταβατικό επιθήλιο .
O μυϊκός χιτώνας σχηματίζει τον εξωστήρα μυ της κύστης ο οποίος , όταν συσπάται , εξωθεί τα περιεχόμενα ούρα προς την ουρήθρα .
Στο στόμιο εξόδου της ουρήθρας υπάρχει ένας σφιγκτηρικός μηχανισμός από λείες μυϊκές ίνες , του οποίου η λειτουργία είναι ακούσια . Ένας δεύτερος σφιγκτήρας από τους μύες του περινέου , περιφερικότερα από τον πρώτο , λειτουργεί με τη θέλησή μας .
Mπορούμε να κρατήσουμε τα ούρα στην κύστη μας μέχρι κάποιο όριο χωρίς πρόβλημα· όταν ο όγκος των ούρων που είναι μέσα στην ουροδόχο κύστη ξεπεράσει τα 400 cc η κύστη συσπάται κι αρχίζουμε να νιώθουμε ένα δυσάρεστο αίσθημα .
Aν προσπαθήσουμε να κρατήσουμε τα ούρα περισσότερο , το αίσθημα αυτό επιδεινώνεται και όταν ο όγκος των ούρων φθάσει τα 650-700 cc η κύστη συσπάται μόνη της , οι σφιγκτήρες χαλαρώνουν και προκαλείται αυτόματη ούρηση , ανεξάρτητη από τη θέλησή μας , για λόγους προστασίας της ακεραιότητας της ουροδόχου κύστης .
Eίναι ένας ινομυώδης σωλήνας , συνέχεια της ουροδόχου κύστης .
Aποτελείται από ινώδη και μυϊκό χιτώνα , και έχει βλεννογόνο με μεταβατικό επιθήλιο .
Tο μήκος της είναι βραχύ , περίπου 4 cm . Έρχεται λοξά προς τα εμπρός και κάτω και αφού περάσει τους μύες του περινέου εκβάλλει με το έξω στόμιό της κάτω από την κλειτορίδα , ανάμεσα στα μικρά χείλη του αιδοίου , εμπρός από την είσοδο του κόλπου .