Τα άρθρα του , φέροντας την υπογραφή Le Rétif ( =ανήσυχος , αεικίνητος , επίμονος ) , δημοσιεύτηκαν στην εφημερίδα Επανάσταση ( Le Révolté ) κι αργότερα στην εφημερίδα Αναρχία ( L'Anarchie ) .
Μαζί με τους εκεί συντρόφους του ασπάστηκε τον Αναρχικό Ατομικισμό του Μαξ Στίρνερ , τον 'συνειδητό εγωισμό ' του Νίτσε και τον ιλλιγκαλισμό .
Μερικοί από τους παθιασμένους ατομικιστές , εξαναγκασμένοι από την ανέχεια κι εμπνευσμένοι από την επανάσταση , στράφηκαν στις ένοπλες ληστείες .
Οι τραγικοί ληστές ή συμμορία Μπονό τρομοκράτησαν το Παρίσι και τα περίχωρα για ένα σχεδόν χρόνο , από το 1911 εώς το 1912 , πριν εξουδετερωθούν από τη γαλλική αστυνομία .
Η άσκοπη βία και η αιματοχυσία προκάλεσαν τον αποτροπιασμό του Σερζ ( εκδότη εκείνη την περίοδο μαζί με την πρώτη του σύζυγο , Ριρέτ , της Αναρχίας , της οποίας όλοι σχεδόν οι ληστές ήταν συνεργάτες ) που θα οδηγηθεί στην απόρριψη των θεωριών που τις προκάλεσαν .
Προς το παρόν όμως , μετά τη σύλληψή του , αρνήθηκε να καταγγείλει τους πρώην συντρόφους του και να γίνει πληροφοριοδότης .
Ως αποτέλεσμα καταδικάστηκε σε φυλάκιση 5 ετών .
Αποφυλακίστηκε το 1917 με την εντολή να εγκαταλείψει το γαλλικό έδαφος εντός πέντε ημερών .
Κατέφυγε στη Βαρκελώνη όπου συνέχισε τη δημοσιογραφική του δραστηριότητα , υπογράφοντας τα άρθρα του πλέον ως Βικτόρ Σερζ .
Εδώ επίσης εγκατέλειψε τον Αναρχικό Ατομικισμό για χάρη της ταξικής πάλης και του Συνδικαλισμού .
Πήρε μέρος στην Ισπανική επανάσταση του 1917 αλλά προβλέποντας την αποτυχία της , και με την περισσότερο ελπιδοφόρα Ρώσικη επανάσταση σε εξέλιξη , αποφάσισε να μεταβεί στη γενέτειρα των γονιών του . Έτσι , επέστρεψε στη Γαλλία όπου προσπάθησε να καταταγεί στον εκεί μαχόμενο Ρωσικό στρατό με την ελπίδα να επαναπατριστεί .
Συνελήφθη όμως και φυλακίστηκε για ένα περίπου χρόνο .
Τον αντάλλαξαν με άλλους 39 συντρόφους του , με Λευκούς αιχμαλώτους .
Ανάμεσα στους απελαθέντες ήταν και η μέλλουσα δεύτερη σύζυγός του Λιούμπα Ρουσάκοφ , Εβραία από τη Μασσαλία .
Ο Σερζ έφτασε στο Πέτρογκραντ τον Ιανουάριο του 1919 .
Οι ελευθεριακές του ευαισθησίες τον έκαναν δύσπιστο έναντι της αυταρχικής πολιτικής των Μπολσεβίκων .
Ως επαναστάτης όμως δεν είχε άλλη επιλογή από τη συμμετοχή στην υπεράσπιση κι ανοικοδόμηση της Σοβιετικής Πολιτείας .
Συνέχισε συνάμα να υποστηρίζει ένθερμα τη συμμετοχή στην επανάσταση αναρχικών και άλλων μη-Μπολσεβίκων σοσιαλιστών , συναναστρεφόμενος στους κύκλους τους και μετέχοντας στις κοινωνικές τους ομάδες .
Ως αφοσιωμένος διεθνιστής υποστήριζε την ιδέα των επαναστάσεων σε άλλες χώρες , θεωρώντας τες και αναγκαίες για την επιβίωση της Σοβιετικής Ένωσης .
Συνάμα , ανησυχούσε πως τα σχετικά σχέδια των Μπολσεβίκων ήταν πρόωρα .
Για τη Γαλλία πίστευε ότι δεν υπήρχαν οι αναγκαίες συνθήκες , για τη δε Γερμανία ότι στερούνταν της αναγκαίας επαναστατικής συνείδησης .
Στην Πετρούπολη , έμενε σε ένα παλιό αρχοντικό .
Προκειμένου να ζεσταθεί χρειάστηκε μαζί με τους συντρόφους να κάψει βιβλία .
Ιδιαίτερη ικανοποίηση του προκάλεσε το κάψιμο βιβλίων τα οποία πραγματεύονταν τους νόμους της Ρωσικής Αυτοκρατορίας .
Ο Σερζ συνάντησε τον Μαξίμ Γκόρκι ο οποίος του προσέφερε μια θέση στον εκδοτικό οίκο που διηύθυνε , την Παγκόσμια Λογοτεχνία .
Παρά το βαθύ θαυμασμό που έτρεφε για τον Γκόρκι , ο Σερζ αρνήθηκε .
Στην αρχή , κέρδιζε τα προς το ζην ως επιθεωρητής σχολείων και ως λέκτορας για το Σοβιέτ της Πετρούπολης .
Τον Μάρτιο του 1919 , χάρη στην εκτεταμένη γλωσσομάθειά του , άρχισε να εργάζεται στο τμήμα ξενόγλωσσων εκδόσεων της Τρίτης Διεθνούς .
Το γεγονός δεν τον εμπόδισε να επικρίνει τις γραφειοκρατικές τάσεις του Γκριγκόρι Ζινόβιεφ , Προέδρου την εποχή εκείνη του Εκτελεστικού Γραφείου του οργανισμού .
Τα καθήκοντά του στην Κομιντέρν συμπεριλάμβαναν την υποδοχή επισκεπτών στη Σοβιετική Ένωση , όπως οι Πιέρ Νέβιλ , Νίκος Καζαντζάκης και Παναΐτ Ιστράτι .
Παράλληλα εργάστηκε σκληρά για να βοηθήσει άδικα διωχθέντες από τη μυστική αστυνομία .
O Σερζ παντρεύτηκε τη Λιούμπα Ρουσάκοφ και το 1920 απέκτησαν το πρώτο τους παιδί , τον Βλάντι .
Οι Ρουσάκοφ ήταν Ρωσο-εβραίοι οι οποίοι είχαν απελαθεί από τη Γαλλία και ταξιδέψει στην Πετρούπολη με το ίδιο καράβι όπως ο Σερζ .
Ο πατέρας της Λιούμπα , Αλέξανδρος , ήταν επαναστάτης εργάτης , ο οποίος αναγκάστηκε να μετακομίσει στη Γαλλία μετά την επανάσταση του 1905 .
Εκεί συνέχισε να εργάζεται ως βιομηχανικός εργάτης , όπως έκανε και μετά την επιστροφή του στη Ρωσία .
Η ίδια η Λιούμπα εργάστηκε ως στενογράφος του Λένιν για λίγο καιρό το 1921 .
Τα προβλήματα με την υγείας της αποτέλεσαν πηγή διαρκούς ανησυχίας για τον Σερζ .
Αφιχθείς στη Ρωσία κατά τη διάρκεια του Εμφυλίου και του Πολεμικού Κομμουνισμού , έχοντας συμμετάσχει στην άμυνα της Πετρούπολης ως μέλος μονάδας πολυβόλων κι έχοντας και προσωπική εμπειρία των διωγμών κατά κομμουνιστών και επαναστατών σε διάφορα μέρη του κόσμου , ο Σερζ επέκρινε έντονα την απελευθέρωση Λευκών αιχμαλώτων .
Κατά τη γνώμη του , η πρακτική αυτή , όπου συνέβαινε , αποτελούσε πολυτέλεια για την πολιορκημένη νεοσύστατη Σοβιετική Πολιτεία .
Ωστόσο , οι θέσεις του σε τέτοια θέματα μετριάστηκαν , καθώς η κυβέρνηση συνέχισε τη σκληρή στάση που είχε υιοθετήσει ενάντια στους αντιφρονούντες κατά τη διάρκεια του εμφυλίου πολέμου και μετά το τέλος του .
Απογοητευμένος ο Σερζ ένωσε τη φωνή του με αυτή της Έμμα Γκόλντμαν και του Αλεξάντερ Μπέρκμαν για να διαμαρτυρηθεί για τον τρόπο με τον οποίο ο Κόκκινος Στρατός αντιμετώπισε τους εξεγερμένους ναύτες της Κροστάνδης .
Πίστευε ότι , με πιο ικανούς διαπραγματευτές , θα μπορούσε να υπάρξει ένας διακανονισμός μεταξύ της κυβέρνησης και των ανταρτὠν .
Εντέλει , με το φρούριο πλέον να μην παρέχει καμία άμυνα στο Πέτρογκραντ , απρόθυμα ο Σερζ τάχθηκε με το Μπολσεβίκικο Κόμμα στο ζήτημα της εξέγερσης , θεωρώντας την ως αντεπαναστατική κίνηση .
Ως Ελευθεριακός σοσιαλιστής , ο Σερζ δυσανασχέτησε με τον τρόπο άσκησης της Κόκκινης Τρομοκρατίας που εξαπέλυσε η Τσέκα υπό τον Φέλιξ Τζερζίνσκι .
Πίστευε ότι τα λαϊκά δικαστήρια ήταν σαφώς ανώτερος τρόπος απονομής δικαιοσύνης σε σχέση με τις συνοπτικές εκτελέσεις βάσει γραπτών καταγγελιών που προτιμούσε η αστυνομία .
Ο ίδιος θεωρούσε επαναστατικό του καθήκον τη συμμετοχή σε ομάδες έρευνας αντεπαναστατών της πολιτοφυλακής .
Ο Σερζ άσκησε αρχικά κριτική και στην Νέα Οικονομική Πολιτική , πιστεύοντάς την αντεπαναστατική .
Το 1923 παραδέχθηκε όμως ότι αποτελούσε βελτίωση έναντι του Πολεμικού Κομμουνισμού τον οποίο αντικατέστησε .
Την άνοιξη του 1921 ο Σερζ αποσύρθηκε για λίγο από την κυβέρνηση για να συμμετάσχει μια αγροτική κοινότητα που συνίδρυσε ο πεθερός του σε ένα εγκαταλελειμμένο κτήμα κοντά στο Πέτρογκραντ .
Ωστόσο , μετά από τρεις μήνες το εγχείρημα εγκαταλείφθηκε λόγω της εχθρότητας που αντιμετώπισε από αντισημίτες αγρότες , οι οποίοι πίστευαν ότι όλοι οι κάτοικοι της κοινότητας ήταν Εβραίοι .
Το 1923 , η Κομιντέρν απέστειλε τον Σερζ στη Γερμανία για να βοηθήσει το εκεί Κομμουνιστικό Κόμμα .
Ζώντας κατά κύριο λόγο στο Βερολίνο , είχε την ευκαιρία να γνωρίσει από πρώτο χέρι τις επιπτώσεις της οικονομικής κρίσης σε όλη τη Γερμανία .
Μολονότι εξακολουθούσε να ανησυχεί για την έκταση της καταστολής στη Σοβιετική Ένωση , η παραμονή του στη Γερμανία αποκατέστησε την περηφάνια που ένιωθε για τα επιτεύγματα της Ρωσικής Επανάστασης .
Αν και επέστρεψε στη Μόσχα επανειλημμένα προκειμένου να παραστεί σε συνεδριάσεις , έζησε στη Γερμανία μέχρι τον Νοέμβριο του 1923 , όταν αναγκάστηκε να εγκαταλείψει τη χώρα μετά από την αποτυχημένη εξέγερση του Οκτωβρίου και την απόπειρα φασιστικού πραξικοπήματος τον επόμενο μήνα .
Ο Σερζ επέκρινε δριμύτατα το γραφειοκρατικό χαρακτήρα της Κομμουνιστικής Διεθνούς και τις προσπάθειές της να καθορίσει το πότε θα πρέπει να ξεσπάσουν επαναστάσεις βάσει ανακριβών πληροφοριών και δογματικών προκαταλήψεων .
Επέκρινε επίσης τον συνεχώς αυξανόμενο έλεγχο της Κομιντέρν από τη Σοβιετική κυβέρνηση , και ιδιαίτερα από τις φατρίες του Ζινόβιεφ και του Στάλιν .
Παρέπεμψε δε στην κατάσταση στη Γερμανία το 1923 ως χαρακτηριστικό παράδειγμα της λανθασμένης αυτής πρακτικής .
Μαζί με κομμουνιστές ηγέτες όπως ο Χάινριχ Μπράντλερ , ο Σερζ εργάστηκε στη Γερμανία για την προώθηση της εργατικής επανάστασης , μόνο για να τη δει να ματαιώνεται σε όλη τη χώρα με μόνη εξαίρεση το Αμβούργο , του οποίου ο κομματικός μηχανισμός δεν είχε λάβει έγκαιρα την εντολή αναστολής .
Ο ίδιος πίστευε ότι το Γερμανικό προλεταριάτο , όντας μετριοπαθές , δεν ήταν έτοιμο για επανάσταση .
Ο Σερζ επέκρινε τους Σοσιαλδημοκράτες , έκρινε ότι οι κομμουνιστές ήταν κακά οργανωμένοι και προέβλεψε τον κίνδυνο του Γερμανικού φασισμού .
Το 1923 , ο Σερζ συνδέθηκε με την Αριστερή Αντιπολίτευση , που περιελάμβανε τους Λέον Τρότσκι , Καρλ Ράντεκ , Γιεβγκένι Πρεομπραζένσκι και Άντολφ Γιόφε .
Επιτέθηκε ανοιχτά κατά του αυταρχικού τρόπου με τον οποίο ο Ιωσήφ Στάλιν και οι σύμμαχοί του διοικούσαν τη χώρα .
Θεωρείται ότι ήταν ο πρώτος συγγραφέας ο οποίος χαρακτήρισε τη Σοβιετική κυβέρνηση « ολοκληρωτική » .
Προς τα τέλη του 1923 , Ο Σερζ πέρασε στην υπό σοσιαλδημοκρατική κυβέρνηση Αυστρία .
Το μικρό μέγεθος του Κομμουνιστικού Κόμματος της Αυστρίας και η μηδαμινή επιρροή του καθιστούσαν τη δυνατότητα επανάστασης ανύπαρκτη .
Ωστόσο , πολλοί κομμουνιστές εργάζονταν ή βρίσκονταν σε εξορία στη Βιέννη , και ο Σερζ συνδέθηκε φιλικά με αρκετούς από αυτούς , συμπεριλαμβανομένων των Γκεόργκι Λούκατς , Άντολφ Γιόφε , Μπέλα Κουν και Αντόνιο Γκράμσι .
Από εκεί συνέχισε να παρακολουθεί τα πολιτικά τεκταινόμενα στη Ρωσία , τη Γερμανία και αλλού , αλλά ανίκανος να συμμετάσχει , αφοσιώθηκε σε άλλες επιδιώξεις , όπως η λογοτεχνική ανάλυση .
O Σερζ επέστρεψε στη Σοβιετική Ένωση το 1925 .
Λίγο μετά την άφιξή του , οι Ζινόβιεφ και Καμένεφ , μέλη μαζί με τον Στάλιν της κυρίαρχης τρόικας , ένωσαν δυνάμεις με τον Τρότσκι και η Ενωμένη Αντιπολίτευση σχηματίστηκε .
Ο Σερζ ήταν υπέρ της Ενωμένης Αντιπολίτευσης , παρά τις συνεχείς διαφωνίες του σχετικά με οικονομικά και άλλα θέματα , τόσο με τους τροτσκιστές όσο και με ζινοβιεφικούς .
Στο μεταξύ , ο Σερζ μετακόμισε στο Λένινγκραντ ( πρώην Πετρούπολη ) , όπου αναμίχθηκε ενεργά σε ομάδες της αντιπολίτευσης .
Παρά την υποστήριξη των Καμένεφ και Ζινόβιεφ , οι Σταλινικοί άρχισαν να επικρατούν και η αντιπολίτευση αναγκάστηκε να περάσει στην παρανομία .
Ο Σερζ σύντομα συνειδητοποίησε ότι η ήττα της αντιπολίτευσης ήταν αναπόφευκτη και μέχρι το 1927 , τη δέκατη επέτειο της Ρωσικής Επανάστασης , κατέληξε στο συμπέρασμα ότι η αντίδραση είχε ολοκληρωθεί .
Σύγκρινε συχνά την ήττα της Αριστερής Αντιπολίτευσης με την θερμιδοριανή αντίδραση που ακολούθησε τη Γαλλική Επανάσταση .
Αν και ο Σερζ δεν ήταν από τα ηγετικά στελέχη της Αριστερής Αντιπολίτευσης , εργάστηκε αδιάκοπα για να την προώθησή της τόσο με τα γραπτά του όσο και με τις ενέργειές του .
Ο ίδιος συμφώνησε με τον Τρότσκι ότι ο αγώνας τους έπρεπε να παραμείνει εντός του κόμματος .
Αργότερα θα γράψει ότι ο `` κομματικός πατριωτισμός '' συνέβαλε στην ήττα της αντιπολίτευσης , και θα προσθέσει ότι δεν υπήρχαν άλλες οργανώσεις με μαζική υποστήριξη που θα μπορούσαν να προσβάλουν το κόμμα .
Ο Σερζ ήταν ένα από τα ελάχιστα μέλη της αντιπολίτευσης οι οποίοι ήταν σε θέση να μιλήσουν σε συνεδριάσεις του Κομμουνιστικού Κόμματος χωρίς να αποδοκιμαστούν .
Προς τα τέλη του 1927 τα περισσότερα μέλη της αντιπολίτευσης , συμπεριλαμβανομένων των Τρότσκι και Ζινόβιεφ , εκδιώχθηκαν από το κόμμα και μερικά , με επικεφαλής τον Ζινόβιεφ , συνθηκολόγησαν προκειμένου να επιστρέψουν σε αυτό .
Ο Σερζ πίστευε ότι με την απέλαση της αντιπολίτευσης το κόμμα είχε πάψει και αρνήθηκε να υποστηρίξει την συνθηκολόγηση .
Από αυτό το σημείο τάχθηκε ενάντια στην απαγόρευση των πολιτικών κομμάτων .
Το 1928 ο Σερζ εκδιώχθηκε από το Κομμουνιστικό Κόμμα , λόγω της σύνταξής του με την Αριστερή Αντιπολίτευση αλλά κυρίως λόγω της εναντίωσής του στην πολιτική της Σοβιετικής Ένωσης έναντι της Κίνας .
Ανίκανος πλέον να εργαστεί για την κυβέρνηση αφοσιώθηκε στην συγγραφή .
Μέσα στα επόμενα χρόνια θα ολοκληρώσει το Πρώτος Χρόνος της Ρωσικής Επανάστασης ( 1930 ) , δύο μυθιστορήματα , Άνθρωποι στη Φυλακή ( 1930 ) και Η Γέννηση της Δύναμής μας ( 1931 ) και θα μεταφράσει τα Απομνημονεύματα μιας Επαναστάτριας της Βέρα Φιγκνερ στα γαλλικά .
Τα βιβλία αυτά απαγορεύτηκαν στη Σοβιετική Ένωση , αλλά δημοσιεύτηκαν στη Γαλλία και την Ισπανία .
Επίσης σχολίασε και επιχείρησε να διερευνήσει τις δολοφονίες πολιτικών διαφωνούντων .
Επιπλέον , σχολίασε και άλλες πτυχές της σοβιετικής ζωής όπως την αυξανόμενη φτώχεια , την αντίσταση στο καθεστώς από τους χωρικούς και τη βίαιη καταστολή της .
Σε τούτο το πλαίσιο συνέταξε συνθέσεις στατιστικού και ανέκδοτου υλικού , παρουσιάζοντας μια συγκλονιστική εικόνα του ρωσικού `` σοσιαλισμού '' .
Τούτος κυριαρχούνταν από ένα 10 τοις εκατό προνομιούχων γραφειοκρατών και κομματικών αφεντικών στην κορυφή , με ένα εφεδρικό στρατό περίπου 16 τοις εκατό σκλάβων εργατών στα στρατόπεδα γκουλάγκ να αποτελεί τη βάση και ανάμεσά τους τη συντριπτική πλειονότητα των υπό εκμετάλλευση υποσιτισμένων εργαζομένων να υποφέρουν την αστυνομική τρομοκρατία και τη στέρηση κάθε δικαιώματος στις συνθήκες εργασίας τους .
Ο Σερζ συνελήφθη τον Μάρτιο 1928 και φυλακίστηκε για δύο μήνες χωρίς να του απαγγελθοὐν κατηγορίες .
Μερικοί Γάλλοι διανοούμενοι , ανάμεσά τους και πρώην σύντροφοί του όπως ο Ανρί Μπαρμπύς , επέκριναν δριμύτατα τη συνεχιζόμενη αντίθεση του προς τον Στάλιν . Άλλοι συνέχισαν να του συμπαραστέκονται και να τον βοηθούν επιτυγχάνοντας εντέλει την απελευθέρωσή του .
Λίγο μετά , ο Σερζ παρουσίασε σοβαρά προβλήματα υγείας , λόγω των οποίων παρ´ολίγο να πεθάνει .
Κατά τα επόμενα πέντε χρόνια `` επισφαλούς ελευθερίας '' , ο Σερζ εργάστηκε στο Ινστιτούτο Λένιν , μεταφράζοντας τα έργα του Λένιν σε ξένες γλώσσες .
Οι μεταφράσεις του λογοκρίθηκαν αυστηρά και δεν του αποδόθηκε ουδεμία αναγνώριση .
Μοιράστηκε το κοινοτικό του διαμέρισμά στο Λένινγραντ με τρεις ακόμη ανθρώπους οι οποίοι τον παρακολουθούσαν ανοιχτά εκ μέρους της Γκεπεού .
Η οικογένεια του υπέφερε και αυτή .
Ο πεθερός του , Αλέξάντερ Ρουσάκοφ , έχασε τη δουλειά του , συνελήφθη για ένα χρόνο και του αφαιρέθηκε το δελτίο τροφίμων πριν πεθάνει το 1932 .
Η σύζυγος του Σερζ Λιούμπα οδηγήθηκε στην παραφροσύνη .
Ακόμη και η επικοινωνία μαζί του μπορούσε να προκαλέσει προβλήματα . Έτσι ο ίδιος απέφευγε να συναντά φίλους και συγγενείς ανοιχτά και όταν επισκέπτονταν τη Μόσχα συχνά κοιμόταν σε άδεια σπίτια .