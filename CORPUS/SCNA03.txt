Ο νεοελληνικός τύπος γκαμήλα σχηματίστηκε μέσω ηχηροποίησης του -κ σε -γκ λόγω της αιτιατικής πτώσης : τη ( ν κ ) αμήλα > τη ( γκ ) αμήλα .
Η λέξη αποτελεί σημαντικό α ’ ή β ’ συνθετικό σε πολλές ελληνικές λέξεις , μερικές από τις οποίες με πρωτογενή σημασία , π.χ . καμηλέμπορος , καμηλιέρης , καμηλοπάρδαλη , κ.α. , αλλά και στρουθοκάμηλος , προβατοκάμηλος , κ.α .
Η βακτριανή καμήλα περιγράφηκε από τον Λινναίο στο περίφημο έργο του Systema Naturae , το 1758 ( 10th ed . 1:65 ) .
Η βακτριανή καμήλα που ζει σε άγρια κατάσταση περιγράφηκε από τον Ρώσο γεωγράφο και εξερευνητή Ν.
Πρζεβάλσκι ( Nikolay Przhevalsky , 1839-1888 ) , το 1878 , ως Camelus ferus .
Σήμερα , επειδή η βακτριανή καμήλα μπορεί να διασταυρωθεί με επιτυχία με την αραβική , μερικοί ερευνητές θεωρούν ότι έπρεπε να υπάρχει μόνον ένα ( 1 ) είδος με δύο ποικιλίες ( varieties ) , βάσει των γονίμων υβριδίων .
Ωστόσο , μιτοχονδριακή ανάλυση δείχνει ότι τα δύο taxa διαχωρίζονται κατά 10,3 % .
Μερικά στοιχεία , επίσης , υποδεικνύουν την έναρξη της ειδογένεσης εντός του γένους Camelus , στο Πρώιμο Πλειόκαινο .
Εδώ και 1.000 χρόνια , περίπου , η βακτριανή και η αραβική καμήλα έχουν διασταυρωθεί με επιτυχία για να σχηματίσουν υβρίδια .
Αυτά , χαρακτηρίζονται είτε από έναν ( 1 ) μακρύ και ελαφρώς μονόπλευρο ύβο ( καμπούρα ) , ή δύο ( 2 ) ύβους , έναν μικρό και έναν μεγάλο .
Μάλιστα , τα υβρίδια είναι μεγαλύτερα και ισχυρότερα από τους γονείς τους , ικανά να φέρουν περισσότερο φορτίο και επομένως είναι πιο χρήσιμα .
Οι διασταυρώσεις αυτές συμβαίνουν ιδιαίτερα σε εκείνες τις περιοχές , όπου τα δύο είδη είναι συμπατρικά ( Τουρκμενιστάν , Ιράν , Αφγανιστάν ) . Άλλη επιτυχημένη διασταύρωση συμβαίνει μεταξύ , ενός πρώτης γενιάς υβριδικού θηλυκού και μιας αρσενικής αραβικής καμήλας .
Η βακτριανή καμήλα , σε αντίθεση με την αραβική καμήλα , περιλαμβάνει τόσο εξημερωμένα άτομα -στο μεγαλύτερο ποσοστό- όσο και άτομα που εξακολουθούν να ζουν σε άγρια κατάσταση .
Αυτό το στοιχείο , σε συνδυασμό με διαφορές στον σωματότυπό τους , οδήγησε αρκετούς ερευνητές στην υπόθεση ότι , υπάρχουν δύο ξεχωριστά είδη βακτριανής καμήλας και όχι απλώς υποείδη ( βλ . Άγρια βακτριανή καμήλα ) .
Η IUCN έχει υιοθετήσει αυτή την άποψη και ταξινομεί την άγρια βακτριανή καμήλα ως Camelus ferus .
Προς το παρόν , οι αυθεντίες επί της ταξινομικής , δεν έχουν αποδεχθεί την ύπαρξη ξεχωριστών ειδών και απαιτείται περαιτέρω έρευνα για την οριστική διευθέτηση του προβλήματος ( βλ . και Γεωγραφική κατανομή ) .
Το Βιβλίο της Γένεσης αναφέρεται , πιθανότατα , στην συγγενική αραβική καμήλα , η οποία είχε χρησιμοποιηθεί από νομαδικές φυλές από την 2η χιλιετία π.Χ. , αλλά επειδή γράφηκε σε μεταγενέστερο χρόνο , οι πληροφορίες αυτές δεν μπορούν να επιβεβαιωθούν .
Οι μετέπειτα καταγραφές είναι δύσκολο να εξακριβωθεί σε πιο ακριβώς είδος αναφέρονται , ιδιαίτερα στις περιοχές όπου τα δύο είδη αλληλοεπικαλύπτονται .
Τέτοιο παράδειγμα είναι η χρήση των ζώων στην εξάπλωση της μεγάλης Περσικής Αυτοκρατορίας , τα οποία βοήθησαν καθοριστικά στις επιτυχίες των στρατευμάτων του Καμβύση , του Δαρείου , κ.α .
Οι καμήλες από την Περσία , ωστόσο , δεν ήταν ιδιαίτερα επιφορτισμένες για το εμπόριο ή τα ταξίδια , διότι οι -σπάνιες- διαδρομές που γίνονταν στην έρημο , πραγματοποιούνταν πάνω σε ιππήλατα άρματα .
Πιο πιθανό είναι , οι βακτριανές καμήλες να ήσαν εκείνες που βοήθησαν πολύ τον στρατό του Μεγάλου Αλεξάνδρου κατά την εκστρατεία του εναντίον των Περσών , κατά τον 4ο π.Χ . αιώνα , αν και ο μεγάλος στρατηλάτης έδινε περισσότερη σημασία στους ελέφαντες .
Η βακτριανή καμήλα περιλαμβάνει , τόσο εξημερωμένα άτομα -κατά το μεγαλύτερο ποσοστό- όσο και άτομα που εξακολουθούν να ζουν σε άγρια κατάσταση .
Η εξάπλωση της εξημερωμένης « μορφής » ( υποείδος Camelus bactrianus bactrianus ) είναι αρκετά μεγάλη και περιλαμβάνει όλες τις πεδιάδες και τα ερημικά υψίπεδα στην κεντρική Ασία , ιδιαίτερα στην Κίνα και την Μογγολία , αν και μπορούν να φθάσουν μέχρι το Ιράν , το Καζακστάν , το Αφγανιστάν , το Πακιστάν και την Ινδία ( Grubb 2005 ) .
Η έρημος Γκόμπι , αποτελεί το προπύργιο των βακτριανών καμηλών και τα ζώα είναι άρρηκτα συνδεδεμένα με την συγκεκριμένη περιοχή , όπου επικρατούν δυσμενείς καιρικές συνθήκες , αντίστοιχες με εκείνες της Σαχάρας για την αραβική καμήλα , μόνον που εδώ οι θερμοκρασίες είναι χαμηλές .
Αντίθετα , η εξάπλωση της άγριας « μορφής » ( υποείδος Camelus bactrianus ferus ) είναι εξαιρετικά μικρή και περιορίζεται μόνον σε κάποιους υποπληθυσμούς στην Κίνα και στην Μογγολία : Στην Κίνα είναι οι περιοχές Γκασούν Γκόμπι στο Γκανσού , Τάκλα Μακάν στο Σιντζιάνγκ ( αυτός ο πληθυσμός έχει μειωθεί και πιθανόν να έχει εξαφανιστεί ) , βόρειες πλαγιές της οροσειράς Αρτζίν Σαν και της γειτονικής περιοχής Λοπ Νουρ ( Κίνα ) και η αυστηρά προστατευόμενη περιοχή της Μεγάλης Γκόμπι , στα σύνορα με την Μογγολία ( Reading et al . 1999 , Mix et al . 2002 , Wang et al . 2002 ) .
Στην Μογγολία , το υποείδος βρίσκεται στην έρημο Τρανς Αλτάι Γκόβι ( Mix et al . 2002 ) , συμπεριλαμβανομένων των προπόδων της οροσειράς Έντρεν προς το Σιβέιτ Ουλάαν , και της οροσειράς Χουκ Τομορτέι προς τα σύνορα με την Κίνα ( Mix et al . 2002 , Adiya et al . 2004 , Adiya και Dovchindorj 2005 ) .
Στους αρχαίους χρόνους , πριν εξημερωθούν , οι άγριες βακτριανές καμήλες εξαπλώνονταν ευρέως και ήσαν κοινές μέχρι την μεγάλη στροφή του Κίτρινου ποταμού , δυτικά προς τις ερήμους της Νότιας Μογγολίας και , περαιτέρω , στην ΒΔ .
Κίνα και το Κ.
Καζακστάν .
Από τότε , οι πληθυσμοί άρχισαν να μειώνονται λόγω του κυνηγιού για το κρέας και το δέρμα τους , για να φθάσουν στην σημερινή κατάσταση που , θεωρούνται Κρισίμως Κινδυνεύοντες .
Η βακτριανή καμήλα είναι άμεσα αναγνωρίσιμη από τους δύο ( 2 ) ύβους ( καμπούρες ) της , σε αντίθεση με την αραβική καμήλα η οποία διαθέτει μόνον έναν ( 1 ) .
Οι ύβοι αυτοί αποτελούνται από λίπος και ινώδη ιστό , το δε μέγεθός τους εξαρτάται από την διατροφική κατάσταση του ζώου .
Η βακτριανή καμήλα είναι μεγαλύτερη σε διαστάσεις και βαρύτερη από την αραβική και , μάλιστα , είναι το μεγαλύτερο θηλαστικό της περιοχής όπου περιπλανάται .
Τα αρσενικά , συχνά , είναι πολύ μεγαλύτερα και βαρύτερα από τα θηλυκά .
Χαρακτηριστικό είναι το μακρύ τρίχωμα του σώματος , του οποίου το χρώμα ποικίλλει από σκούρο καφέ έως μπεζ της άμμου .
Οι τρίχες αυτές είναι σκληρές και παχιές , φθάνουν σε μήκος μέχρι 25 εκ . και σχηματίζουν χαίτη στην περιοχή του τραχήλου , του λαιμού και του στήθους , ενώ καλύπτουν ακόμη και τους ύβους του ζώου .
Το δασύτριχο αυτό κάλυμμα , είναι ιδιαίτερα παχύ κατά τη διάρκεια του χειμώνα , παρέχοντας προστασία από τις πολύ χαμηλές θερμοκρασίες των ενδιαιτημάτων της βακτριανής καμήλας , αλλά αποβάλλεται εξαιρετικά γρήγορα στις περιόδους με καλό καιρό , με τεράστια τμήματα να αποκολλώνται και να δίνουν στο ζώο « ξεφλουδισμένο » παρουσιαστικό .
Εκτός από τους ύβους , το σώμα της δρομάδας χαρακτηρίζεται από τον μακρύ και κυρτό λαιμό , το στενό αλλά βαθύ στήθος , τα λεπτά , μακριά άκρα και , τα σχεδόν τετραγωνισμένα πόδια με πλατιά πέλματα και δύο ( 2 ) δακτύλους που μοιάζουν με δερμάτινα « μαξιλαράκια » .
Το κεφάλι είναι μικρό σε σχέση με το σώμα , ενώ οι οφθαλμοί είναι μεγάλοι και προστατεύονται από διπλή σειρά πολύ πυκνών , μακριών βλεφαρίδων .
Πάνω από τα μάτια βρίσκονται προεξέχοντα υπερόφρυα τόξα ( supraorbital ridges ) που καλύπτονται από πυκνά , « θαμνώδη » φρύδια .
Τα αυτιά είναι κοντά και στρογγυλεμένα , και τα ρουθούνια είναι σχισμοειδή .
Το άνω χείλος διαιρείται από μέση ραφή σε δύο διακριτά μέρη , τα οποία κινούνται ανεξάρτητα το ένα από το άλλο , ενώ το κάτω χείλος είναι κρεμάμενο .
Η ουρά είναι μακριά και φουντωτή .
Το υποείδος Camelus bactrianus ferus , δηλαδή η άγρια βακτριανή καμήλα διαφέρει από την εξημερωμένη στον σωματότυπο .
Είναι σαφώς λεπτότερη και μικρότερη σε διαστάσεις , με τριγωνικούς-πυραμιδοειδείς ύβους , σχεδόν με το μισό μέγεθος της εξημερωμένης .
Επίσης , έχει λεπτότερες κνήμες , μικρότερα πόδια και το σώμα της εμφανίζεται πλευρικά συμπιεσμένο .
Το τρίχωμά της δεν είναι τόσο παχύ όσο της εξημερωμένης μορφής και έχει πάντοτε το χρώμα της άμμου . Έχει πιο πλατύ μέτωπο , γι ’ αυτό και η τοπική της ονομασία από τους Μογγόλους νομάδες είναι havtagai « πλατυκέφαλη » .
Τα στοιχεία αυτά οδήγησαν κάποιους ερευνητές να ισχυριστούν ότι η άγρια βακτριανή καμήλα είναι διαφορετικό είδος από την εξημερωμένη βακτριανή καμήλα και την ταξινόμησαν ως Camelus ferus .
Αργότερα ήλθαν και τα μοριακά δεδομένα να ισχυροποιήσουν αυτή την άποψη ( 3 % των βάσεων των νουκλεϊκών οξέων στο DNA , διαφέρουν μεταξύ των δύο taxa ) .
Είναι μεταναστευτικά ζώα , και τα ενδιαιτήματά τους ποικίλλουν από τους βραχώδεις ορεινούς όγκους , μέχρι την επίπεδη άγονη έρημο , τις πετρώδεις πεδιάδες και τους αμμόλοφους .
Οι συνθήκες υπό τις οποίες επιβιώνουν είναι εξαιρετικά σκληρές -βλάστηση αραιή , πηγές νερού περιορισμένες- και οι θερμοκρασίες είναι ακραίες , κυμαινόμενες από -40 ° C το χειμώνα έως 55 ° C το καλοκαίρι- .
Η κατανομή τους συνδέεται με τη διαθεσιμότητα του νερού , με μεγάλες ομάδες να μαζεύονται κοντά σε ποτάμια μετά από βροχή ή στους πρόποδες των βουνών , όπου μπορεί να ληφθεί νερό από τις πηγές κατά τους καλοκαιρινούς μήνες , είτε υπό τη μορφή του χιονιού κατά τη διάρκεια του χειμώνα .
Το μέγεθος των κοπαδιών μπορεί να φθάσει μέχρι και 100 καμήλες κοντά στους λόφους αλλά , συνήθως , 2-15 ( 5 άτομα ανά τετραγωνικό χιλιόμετρο , περίπου ) είναι ο αριθμός των ατόμων σε μια ομάδα , των οποίων ηγείται ένα ( 1 ) αρσενικό .
Οι άγριες βακτριανές καμήλες είναι ημερόβια θηλαστικά , κοιμούνται τη νύκτα σε ανοικτούς χώρους και αναζητούν την τροφή τους κατά τη διάρκεια της ημέρας .
Θάμνοι και γρασίδι αποτελούν το μεγαλύτερο μέρος της διατροφής τους , με τα ζώα να είναι καλά προσαρμοσμένα να τρέφονται με αγκαθωτούς θάμνους , ξηρή βλάστηση και αλμυρά φυτά , τα οποία αποφεύγουν άλλα φυτοφάγα ζώα .
Εμφανίζουν μεγάλη ανοχή στο αλάτι και , υπό δυσμενείς συνθήκες , είναι ικανές να πίνουν αλμυρό νερό σε σχετικά μεγάλη ποσότητα και συχνότητα , με την εξημερωμένη μορφή να αδυνατεί να πραγματοποιήσει το ίδιο .
Η έρευνα μέχρι σήμερα δεν έχει αποδείξει με πειστικό τρόπο , πώς η άγρια καμήλα απορροφά και απεκκρίνει το αλμυρό νερό .
Ωστόσο , είναι αυτή η προσαρμοστικότητα που τους επιτρέπει να επιβιώνουν στην Γκόμπι .
Το « Ίδρυμα για την Προστασία της Άγριας Καμήλας » ( WCPF ) πιστεύει ότι η άγρια βακτριανή καμήλα μπορεί να δώσει απάντηση σε πολλά « μυστικά » , προς όφελος του ανθρώπου .
Η άγρια βακτριανή καμήλα έχει καταφέρει να επιβιώσει σε μια περιοχή της ερήμου Γκόμπι στην Κίνα , το Γκασούν Γκόμπι ( Λοπ Νουρ ) , η οποία ήταν για 45 χρόνια περιοχή πυρηνικών δοκιμών .
Οι εκεί πληθυσμοί επέζησαν των επιπτώσεων της ακτινοβολίας από 43 πυρηνικές δοκιμές και αναπαράγονται κανονικά στη φύση .
Οι εξημερωμένες βακτριανές καμήλες είναι -όπως και οι άγριες- εξαιρετικά ανθεκτικές στις μεγάλες διακυμάνσεις της θερμοκρασίας .
Εμφανίζουν αξιοσημείωτη ικανότητα να μην πίνουν νερό αλλά , όταν είναι διαθέσιμο , μπορούν να πίνουν μέχρι και 57 λίτρα με τη μία . Όταν τρέφονται καλά , οι ύβοι είναι παχουλοί και όρθιοι , αλλά όσο οι πόροι μειώνονται , συρρικνώνονται και αποκτούν μονόπλευρη κλίση . Όταν άλλες πηγές θρεπτικών συστατικών δεν είναι διαθέσιμες , οι βακτριανές καμήλες μπορούν να τρέφονται με πτώματα , μασώντας τα οστά , το δέρμα , ή διάφορα μέρη της σάρκας .
Σε πιο ακραίες συνθήκες , μπορούν να φάνε οποιοδήποτε υλικό που βρίσκουν , ακόμη και σχοινιά , σανδάλια , ή σκηνές των νομάδων .
Η ικανότητά τους να τρέφονται με τόσο ευρύ φάσμα « τροφίμων » , τους επιτρέπει να ζουν σε περιοχές με αραιή βλάστηση .
Το στόμα τους είναι εξαιρετικά σκληρό και μπορούν να μασάνε αιχμηρά αντικείμενα , όπως αγκάθια .
Σε αντίθεση με πολλά άλλα ζώα , οι βακτριανές καμήλες βαδίζουν -όπως οι αραβικές- σε δύο « χρόνους » , με τα δύο κάτω άκρα της κάθε πλευράς να κινούνται ταυτόχρονα σε κάθε « χρόνο » .
Αυτή η κίνηση , που παρατηρείται και στις καμηλοπαρδάλεις , προκαλεί χαρακτηριστική « χορευτική » ταλάντωση του σώματος κατά την βάδιση .
Τα πόδια διαθέτουν μαλακά πέλματα και είναι άριστα προσαρμοσμένα για κίνηση στην άμμο .
Λόγω του βάρους τους , ιδιαίτερα όταν μεταφέρεται φορτίο , τα πέλματα ανοίγουν με ελαστικό τρόπο κατά τη βάδιση . Όμως , είναι παντελώς ακατάλληλα για κίνηση σε γλιστερό ή λασπώδεςέδαφος , ενώ εύκολα μπορούν να τραυματιστούν σε έδαφος με κοφτερές πέτρες .
Οι βακτριανές καμήλες όπως και οι αραβικές είναι δακτυλοβάμονα ( digitigrade ) αρτιοδάκτυλα .
Ταχύτητες έως 65 χιλιόμετρα ανά ώρα έχουν καταγραφεί στις βακτριανές καμήλες αλλά σπάνια τρέχουν τόσο γρήγορα .
Επίσης , λέγεται ότι είναι καλές κολυμβήτριες .
Η αίσθηση της όρασης είναι καλά ανεπτυγμένη και η αίσθηση της όσφρησης , επίσης , εξαιρετικά καλή .
Οι βακτριανές καμήλες , όπως οι αραβικές , ανήκουν σε εκείνα τα θηλαστικά των οποίων η ωορρηξία « πυροδοτείται » από εξωτερικούς , περιστασιακούς παράγοντες και όχι από εσωτερικό φυσιολογικό κύκλο ( induced ovulators ) .
Εάν δεν υπάρξει γονιμοποίηση , το ωοθυλάκιο το οποίο αναπτύσσεται κατά τη διάρκεια του οίστρου , συνήθως υποχωρεί μέσα σε λίγες ημέρες .
Το σπερματικό πλάσμα , και όχι τα σπερματοζωάρια , επάγει την ωορρηξία .
Η ωορρηξία λαμβάνει χώρα στο 87 % των θηλυκών μετά την γονιμοποίηση : 66 % ωορρηξία μέσα σε 36 ώρες και το υπόλοιπο μετά από 48 ώρες .
Η ελάχιστη ποσότητα σπέρματος που απαιτείται για την πρόκληση ωορρηξίας είναι περίπου 1.0 ml .
Η εποχή του ζευγαρώματος είναι το φθινόπωρο .
Τα αρσενικά κατά τη διάρκεια αυτής της περιόδου είναι συχνά αρκετά βίαια και μπορούν να δαγκώνουν , να φτύνουν , ή προσπαθούν να καθίσουν ( sic ) πάνω σε άλλες αρσενικές καμήλες .
Η ηλικία της σεξουαλικής ωρίμανσης ποικίλλει , αλλά συνήθως επιτυγχάνεται σε 3-5 χρόνια .
Η κύηση διαρκεί περίπου 13 μήνες , ενώ τα περισσότερα μικρά γεννιούνται από το Μάρτιο μέχρι τον Απρίλιο . Ένα ( 1 ) ή -περιστασιακά- δύο ( 2 ) μικρά γεννιούνται , με το θηλυκό να είναι σε εγκυμοσύνη κάθε δεύτερη χρονιά .
Τα νεογέννητα ζώα , έχουν μέσο βάρος 36 κιλά , είναι ευθύς βαδιστικά ( precocial ) και μπορούν να σταθούν και να τρέχουν λίγο μετά την γέννησή τους .
Μένουν με τη μητέρα τους για 3-5 χρόνια , έως ότου φθάσουν σε σεξουαλική ωριμότητα .
Η διάρκεια ζωής της βακτριανής καμήλας εκτιμάται ότι φθάνει στα 50 χρόνια , συχνά 20 έως 40 στην αιχμαλωσία .
Τα μόνα αρπακτικά που επιτίθενται τακτικά στις άγριες βακτριανές καμήλες είναι οι λύκοι , που έχουν παρατηρηθεί να ακολουθούν τα ασθενέστερα ζώα , καθώς προσπαθούν να φτάσουν στις οάσεις .
Λόγω των ολοένα και πιο ξηρών συνθηκών που επικρατούν στο εύρος κατανομής τους , ο αριθμός των άγριων βακτριανών καμηλών που πέφτουν θύματα στα σαρκοφάγα , φαίνεται να έχει αυξηθεί .