Το Εθνικό Μουσείο Καποντιμόντε ( ιταλικά : Museo Nazionale di Capodimonte ) στεγάζεται στο ομώνυμο ανάκτορο στη Νάπολη .
Περιλαμβάνει συλλογές αρχαίας τέχνης , σύγχρονης τέχνης και ένα τμήμα ιστορίας .
Επίσημα εγκαινιάστηκε το 1957 , αν και οι αίθουσες του ανακτόρου στέγαζαν αντικείμενα τέχνης από το 1758 .
Εκτίθενται κυρίως πίνακες ζωγραφικής , κατανεμημένοι στις δύο μεγάλες συλλογές του , στη Συλλογή Φαρνέζε , στην οποία περιλαμβάνονται έργα από μεγάλα ονόματα της ιταλικής αλλά και της παγκόσμιας ζωγραφικής , όπως Ραφαήλ , Τιτσιάνο , Παρμιτζανίνο , Πίτερ Μπρίγκελ του πρεσβυτέρου , Ελ Γκρέκο , Λουντοβίκο Καρράτσι , Γκουίντο Ρένι ) και στη Συλλογή της Νάπολης , η οποία περιλαμβάνει έργα που έχουν συλλεγεί από εκκλησίες της πόλης και της γύρω περιοχής , που μεταφέρθηκαν στο Μουσείο υπό τον φόβο καταστροφής τους .
Εδώ υπάρχουν έργα των Σιμόνε Μαρτίνι , Κολαντόνιο , Καραβάτζο , Χοσέ Ριμπέρα , Λούκα Τζορντάνο , Φραντσέσκο Σολιμένα .
Σημαντική είναι , επίσης , η συλλογή μοντέρνας τέχνης του Μουσείου , η οποία περιλαμβάνει και τον Βεζούβιο του Άντι Γουόρχολ .
Ο μετέπειτα Κάρολος Γ΄ της Ισπανίας έγινε βασιλιάς της Νεάπολης και της Σικελίας το 1734 . Έθεσε το ερώτημα αν υπήρχε κατάλληλος χώρος για τη στέγαση των έργων τέχνης που είχε κληρονομήσει από τη μητέρα του , Ελιζαμπέττα Φαρνέζε , τμήμα της οικογενειακής συλλογής που είχε εκκινήσει από τον Πάπα Παύλο Γ΄ ( Αλεσσάντρο Φαρνέζε ) τον 16ο αιώνα και συνεχίστηκε από τους κληρονόμους του .
Διαμοιρασμένα μεταξύ Ρώμης και Πάρμας , μερικά έργα τέχνης , ιδιαίτερα όσων η αξία υπερέβαινε το κόστος μεταφοράς , μεταφέρθηκαν στο Βασιλικό ανάκτορο της Νάπολης ( μεταξύ αυτών και πίνακες των Ραφαήλ , Αννιμπάλε Καρράτσι , Κορρέτζο , Τιτσιάνο και Παρμιτζανίνο ) , αλλά εκεί έλειπε μια αίθουσα εκθέσεων .
Προϊόντος του χρόνου , η υπόλοιπη συλλογή μεταφέρθηκε και φυλάχτηκε στις αποθήκες , γεγονός που απειλούσε την ακεραιότητά της , ακόμη και από τα στοιχεία της φύσης , λόγω της μικρής απόστασης από τη θάλασσα .
Το 1738 ο βασιλιάς ξεκίνησε την κατασκευή ενός κτιρίου στον λόφο του Καποντιμόντε , ώστε να το χρησιμοποιήσει ως μουσείο , ενώ παράλληλα κάλεσε μια ομάδα ειδικών για να διαμορφώσει το εσωτερικό , ώστε να δεχτεί τη συλλογή : Το σχέδιο προέβλεπε ότι τα έργα θα στεγάζονταν σε δωμάτια που έβλεπαν προς τον νότο , προς τη θάλασσα .
Ενώ η κατασκευή δεν είχε ακόμη ολοκληρωθεί , οι πρώτοι πίνακες άρχισαν να τοποθετούνται το 1758 σε δώδεκα δωμάτια , διαχωρισμένοι κατά καλλιτέχνη και κατά σχολή ζωγραφικής .
Σήμερα δεν είναι γνωστό ποιοι πίνακες είχαν τοποθετηθεί πού , γιατί οι επετηρίδες της εποχής καταστράφηκαν κατά τον Β΄ Παγκόσμιο Πόλεμο .
Επόμενο στάδιο ήταν ο εξοπλισμός του Μουσείου , που άρχισε ήδη από το 1755 υπό τη διεύθυνση του ζωγράφου Τζουζέππε Μπονίτο ( Giuseppe Bonito ) από το Καστελλαμάρε ντι Στάμπια ( Castellammare di Stabia ) , κοντά στη Νάπολη .
Το 1759 μεταφέρθηκε και το υπόλοιπο της συλλογής : Τα προπαρασκευαστικά σχέδια για τις τοιχογραφίες της Cappella Paolina ( παρεκκλήσιο των Αγίων Πέτρου και Παύλου στο Αποστολικό Ανάκτορο του Βατικανού ) , που είχε δημιουργήσει ο Μιχαήλ Άγγελος και τα αντίστοιχα για την αίθουσα του Ηλιοδώρου , δημιουργίες του Ραφαήλ , πίνακες των Τζόρτζιο Βαζάρι , Αντρέα Μαντένια και Μαζολίνο ντα Πανικάλε .
Μεταξύ των επισκεπτών εκείνης της εποχής συγκαταλέγονται οι Ζαν Ονορέ Φραγκονάρ , ο Μαρκήσιος ντε Σαντ , ο Τζόζεφ Ράιτ , ο Αντόνιο Κανόβα , ο Γιόχαν Βόλφγκανγκ φον Γκαίτε , και ο Γιόχαν Γιοάχιμ Βίνκελμαν .
Κατά τα τέλη της δεκαετίας του 1770 , ύστερα από τη μεταφορά και των άλλων τμημάτων της Συλλογής Φαρνέζε , το Μουσείο έφτασε να καταλαμβάνει εικοσιτέσσερις αίθουσες : Έγινε εν τω μεταξύ προμήθεια και νέων πινάκων , των πρώτων των ζωγράφων του ιταλικού νότου , όπως των Πολιντόρο ντα Καραβάτζο , Τσέζαρε ντα Σέστο , Χοσέ Ριμπέρα , Λούκα Τζορντάνο εκτός των ήδη υπαρχόντων πινάκων των Άντον Ράφαελ Μενγκς , Αγγέλικα Κάουφμαν , Ελιζαμπέτ Βιζέ Λε Μπρεν και Φραντσέσκο Λιάνι , ενώ το 1783 το Μουσείο αγόρασε τη συλλογή του κόμητος Καρλ Γιόζεφ φον Φίρμιαν , που περιείχε περίπου 20.000 χαρακτικά και σχέδια καλλιτεχνών όπως οι Φρα Μπαρτολομέο , Περίν ντε Βάγκα , Άλμπρεχτ Ντύρερ και Ρέμπραντ .
Την ίδια περίπου εποχή δημιουργήθηκε ένα εργαστήριο αποκατάστασης , το οποίο αρχικά ανέλαβε ο Κλεμέντε Ρούτα και στη συνέχεια ο Φεντερίκο Αντρές , ύστερα από σύσταση του ζωγράφου της Αυλής Γιάκομπ Φίλιπ Χάκερτ .
Επί Φερδινάνδου Α΄ των Δύο Σικελιών , το 1785 , δημιουργήθηκε ο κανονισμός λειτουργίας του Μουσείου και ορίστηκαν το ωράριο για τους επισκέπτες , τα καθήκοντα των φυλάκων , οι αρμοδιότητες του εφόρου , η πρόσβαση στους αντιγραφείς , ενώ δεν απελευθερώθηκε πλήρως η πρόσβαση του απλού λαού , όπως συνέβαινε σε άλλα Μουσεία των Βουρβόνων , εκτός αν υπήρχε άδεια από τον αρμόδιο υπουργό .
Στα τέλη του 18ου αιώνα , όταν πλέον το Μουσείο στέγαζε περίπου 1800 πίνακες , αποφασίστηκε να δημιουργηθεί ένα σύμπλεγμα μουσείων στην πόλη : Επιλέχτηκε το Palazzo degli Studi ( `` Ανάκτορο των Σπουδών '' ) , το μελλοντικό Εθνικό Αρχαιολογικό Μουσείο της Νάπολης , όπου οι εργασίες για νέα , δημόσια χρήση είχαν ήδη ξεκινήσει το 1777 από τον Φερντινάντο Φούγκα , με την πρόθεση να στεγαστούν εκεί , εκτός από τη Συλλογή Φαρνέζε , τα ευρήματα από τις ανασκαφές στο Ερκολάνο , την Πομπηία και τις Σταβίες , ενώ παράλληλα θα αποτελούσε την έδρα της βιβλιοθήκης και της Ακαδημίας .
Πλήγμα για το Μουσείο αποτέλεσε η άφιξη των Γάλλων στη Νάπολη και η εγκαθίδρυση μιας σύντομης `` Δημοκρατίας της Νάπολης '' : Φοβούμενος τα χειρότερα , ο Φερδινάνδος , το προηγούμενο έτος , είχε μεταφέρει στο Παλέρμο δεκατέσσερα αριστουργήματα της συλλογής .
Οι Γάλλοι στρατιώτες όντως λεηλάτησαν το Μουσείο και πολυάριθμοι πίνακες που αποτελούσαν τμήμα της συλλογής του μουσείου διαρπάχτηκαν , 339 από τη Συλλογή Φαρνέζε , πολλοί από τα αποκτήματα των Βουρβόνων , τριάντα στάλθηκαν στη Δημοκρατία και περίπου άλλοι τριακόσιοι πωλήθηκαν , ιδιαίτερα στη Ρώμη . Όταν επέστρεψε στη Νάπολη , ο Φερδινάνδος έδωσε εντολή στον Ντομένικο Βενούτι να βρει όσα έργα μπορούσε από τα αρπαγμένα .
Αυτός κατόρθωσε να βρει ορισμένα , αλλά αυτά δεν επιστράφηκαν στο Καποντιμόντε , παρά στάλθηκαν στο Ανάκτορο Φρανκαβίλλα ( Palazzo Francavilla ) , που είχε επιλεγεί ως νέα έδρα του μουσείου της πόλης .
Η αρχή της δεκαετίας του 1800 σηματοδοτεί την οριστική εγκατάλειψη του ρόλου του Καποντιμόντε ως Μουσείου , υπέρ της στέγασης των εκθεμάτων στο `` Ανάκτορο των Σπουδών '' : Όλα μεταφέρθηκαν σε αυτό και , για να γεμίσουν οι νέες αίθουσες του ανακτόρου , χρησιμοποιήθηκαν πίνακες που πάρθηκαν από καταργημένα μοναστήρια όπως αυτά της Αγίας Αικατερίνης του Φορμιέλλο , του Μόντε Ολιβέτο και του Σαν Λορέντσο σε τέτοιο βαθμό , ώστε ο Ζοακίμ Μυρά πρότεινε τη δημιουργία πινακοθήκης στο Καποντιμόντε , με πρόθεση , όπως ο ίδιος λέγει , `` να εξαφθεί η ιδιοφυΐα της νεολαίας με το παράδειγμα των παλαιότερων Διδασκάλων '' Ακόμη και με την παλινόρθωση των Βουρβόνων το 1815 , το ανάκτορο στο Καποντιμόντε συνέχισε να παίζει τον ρόλο του ως Μουσείου : Οι τοίχοι των αιθουσών διακοσμήθηκαν με πίνακες που δημιουργούσαν νέοι καλλιτέχνες , που είχαν σταλεί στη Ρώμη για σπουδές με δαπάνη του Στέμματος και έδειχναν την πρόοδό τους .
Το 1817 έφθασε στο ανάκτορο η συλλογή του Καρδιναλίου Βοργία , την οποία διακαώς επιθυμούσε ο Μυρά όσο ζούσε , αλλά την ολοκλήρωσε ο Φερδινάνδος .
Παρ ' όλα αυτά , δεν έλειψε η διασπορά έργων που ανήκαν στο Μουσείο , όπως αυτών που δωρήθηκαν στο Μουσείο του Παλέρμο το 1838 ή αυτών της συλλογής του Λεοπόλδου των Βουρβόνων , αδελφού του Φραγκίσκου Α΄ των Δύο Σικελιών , που πουλήθηκαν στον γαμπρό του πρώτου Ερρίκο της Ορλεάνης , ώστε να πληρωθούν χρέη από τη χαρτοπαιξία , και στη συνέχεια μεταφέρθηκαν στο ανάκτορο του Σαντιγί Με την ενοποίηση της Ιταλίας και τον διορισμό ως διευθυντή του Βασιλικού Οίκου του Αννιμπάλε Σάκκο ( Annibale Sacco ) , το ανάκτορο του Καποντιμόντε , εκτός από το ότι συνέχισε να παίζει το ρόλο του ως χώρος στέγασης καλλιτεχνημάτων , επέστρεψε , αν και όχι επίσημα , στον ρόλο του ως Μουσείου . Ύστερα από την πώληση περίπου εννιακοσίων πινάκων , ο Σάκκο και οι συνεργάτες του Ντομένικο Μορέλλι και Φεντερίκο Μαλνταρέλλι μετέφεραν στις αίθουσές του είδη από πορσελάνη και πορσελάνη `` bisque '' ( είδος πορσελάνης χωρίς γυαλιστερή επικάλυψη ) , τα οποία τοποθέτησαν στη βορειοδυτική πτέρυγα , πίνακες από Ναπολιτάνους δημιουργούς , που μέσα σε μια εικοσαετία ξεπέρασαν τους εξακόσιους και περισσότερα από εκατό γλυπτά : Όλα τα έργα διευθετήθηκαν με χρονολογική σειρά , σύμφωνα με τα πρότυπα των σύγχρονων μουσείων , σε χώρους του βορεινού εσωτερικού περιβόλου , δημιουργώντας έτσι ένα είδος πινακοθήκης στο ισόγειο .
Το 1864 μεταφέρθηκαν εκεί η συλλογή όπλων Φαρνέζε και πανοπλιών των Βουρβόνων .
Το 1866 ήλθε η σειρά της δημιουργίας ενός μικρού `` σαλονιού '' για τη στέγαση των κινέζικων πορσελανών της Μαρίας-Αμαλίας της Σαξονίας , που αρχικά στεγάζονταν σε μια αίθουσα του ανακτόρου Πόρτιτσι και το 1880 μεταφέρθηκαν ταπισερί από το Βασιλικό Εργαστήριο και ζώα από αναπαραστάσεις της Φάτνης ναπολιτάνικης κατασκευής ( presepe ) .
Το ανάκτορο Καποντιμόντε έγινε ξανά πολιτιστικό κέντρο της Νάπολης τόσο , ώστε το 1877 έγινε σε αυτό η Εθνική Έκθεση Καλών Τεχνών .
Η αρχή του 20ού αιώνα σηματοδοτεί μια περίοδο στασιμότητας του Μουσείου : Αυτό γίνεται κατοικία των οικογενειών των Δουκών της Αόστα , ενώ οι συλλογές που θα σχημάτιζαν τον πυρήνα του μελλοντικού Μουσείου συγκεντρώνονταν ακόμη στο `` Ανάκτορο των Σπουδών '' , το οποίο , με την ενοποίηση της Ιταλίας , είχε μετονομαστεί σε Εθνικό Αρχαιολογικό Μουσείο της Νάπολης .
Παρά την προμήθεια έργων ζωγράφων όπως ο Μαζάτσο το 1901 και Τζάκοπο ντε ' Μπαρμπάρι ( Jacopo de ' Barbari ) μεταξύ των δεκαετιών του '30 και του '40 , οι πωλήσεις άλλων έργων τέχνης φθάνουν στο αποκορύφωμά τους : Αυτό έγινε ή για να ικανοποιηθούν αιτήματα που είχαν υποβάλει η Πάρμα και η Πιατσέντσα , εν είδει αποζημίωσης γι ' αυτά που τους είχε αφαιρέσει ο Κάρολος Γ΄ της Ισπανίας , ή για να διακοσμηθούν άλλα κρατικά ιδρύματα , όπως το Κυρηνάλιο Ανάκτορο , το Ανάκτορο Μοντετσιτόριο , το Παλάτσο Μαντάμα , πρεσβείες του εξωτερικού και πανεπιστήμια .
Με το ξέσπασμα του Β΄ Παγκοσμίου Πολέμου οι συλλογές του Μουσείου μεταφέρθηκαν , το καλοκαίρι του 1940 , στη μονή της Αγίας Τριάδας στο Κάβα ντε ' Τιρρένι ( Abbazia territoriale della Santissima Trinità di Cava de ' Tirreni ) και , ως αποτέλεσμα της γερμανικής προέλασης το 1943 , στη μονή του Μόντε Κασσίνο .
Από εκεί , η μεραρχία Γκέρινγκ κατόρθωσε να αφαιρέσει ορισμένα έργα του Τιτσιάνο , του Παρμιτζανίνο , του Σεμπαστιάνο ντελ Πιόμπο και του Φιλιππίνο Λίππι : Όταν ο πόλεμος τελείωσε , τα έργα αυτά βρέθηκαν σε ένα λατομείο κοντά στο Σάλτσμπουργκ και επανήλθαν στη Νάπολη το 1947 .
Κατά τη μεταπολεμική περίοδο , με το κύμα του ενθουσιασμού για τις εργασίες ανασυγκρότησης της χώρας , δημιουργήθηκε ένα σχέδιο για τα μουσεία στη Νάπολη .
Ο ιστορικός τέχνης Μπρούνο Μολαγιόλι ( Bruno Molajoli ) μετακίνησε οριστικά όλους τους πίνακες στο Βασιλικό Ανάκτορο του Καποντιμόντε , απαλλάσσοντάς το παράλληλα και από την `` υποχρέωση '' της στέγασης των Δουκών της Αόστα ύστερα από την αναχώρησή τους το 1946 . Έτσι εισακούστηκε και η παράκληση , που είχε εκφραστεί μερικά χρόνια νωρίτερα από εξέχουσες προσωπικότητες του ιταλικού πολιτισμού , όπως ο Μπενεντέτο Κρότσε , ενώ το Εθνικό Αρχαιολογικό Μουσείο θα περιείχε αποκλειστικά συλλογές αρχαιοτήτων , καθώς είχε αποκτήσει , με την πάροδο του χρόνου , περισσότερο χώρο , αποσπώντας τον από τη Βιβλιοθήκη που είχε μεταφερθεί από το 1925 στο Βασιλικό Ανάκτορο ( Palazzo Reale ) .
Με διάταγμα που υπογράφηκε το 1949 , δημιουργήθηκε και επίσημα το Εθνικό Μουσείο Καποντιμόντε .
Η αναπαλαίωση των αιθουσών του ανακτόρου ξεκίνησε το 1952 , με χρηματοδότηση από το πρόγραμμα `` Ταμείο για τον Νότο '' ( Cassa per il Mezzogiorno , επί λέξει `` Ταμείο για το Μεσημέρι '' ) και το ακολούθησαν τόσο ο Μολαγιόλι όσο και οι Φερντινάντο Μπολόνια , Ράφαελ Κάουζε και Έτσιο ντε Φελίτσε , οι οποίοι ασχολήθηκαν κατά κύριο λόγο με την αρχιτεκτονική του κτιρίου και τη διάταξη του Μουσείου , το οποίο επί μακρόν θαυμαζόταν για τη λειτουργικότητα και τον εκσυγχρονισμό του και θεωρούνταν πρότυπο .
Στον πρώτο όροφο στεγάστηκαν οι πίνακες του 19ου αιώνα , αναμορφώθηκε το περιβάλλον του βασιλικού διαμερίσματος και στεγάστηκε το εργαστήριο συντήρησης και αποκατάστασης , ενώ στον δεύτερο όροφο δημιουργήθηκε η πινακοθήκη για τους πίνακες των κλασικών .
Το Εθνικό Μουσείο Καποντιμόντε καταλαμβάνει τρεις ορόφους του Ανακτόρου Καποντιμόντε και η διάταξη είναι σύμφωνη με τις τελευταίες εργασίες αποκατάστασης που έγιναν από τη δεκαετία του '80 ως τα τέλη του 1999 .
Στο ισόγειο και εν μέρει στο υπόγειο υπάρχουν χώροι εξυπηρέτησης των επισκεπτών και ορισμένες αίθουσες διδασκαλίας , στον ημιόροφο στεγάζεται η έκθεση σχεδίων και χαρακτικών , η Ottocento Privato και οι αφίσες της Συλλογής Mele ( δωρεά των αδελφών Εμμίντιο και Αλφόνσο Μέλε ( Emiddio e Alfonso Mele ) .
Στον πρώτο όροφο βρίσκονται η πινακοθήκη , η Συλλογή Βοργία , το Βασιλικό Διαμέρισμα . η συλλογή με τις πορσελάνες , η Συλλογή του Μάριο ντε Τσίκκιο ( Mario De Ciccio ) , οι συλλογές όπλων και πανοπλιών των Φαρνέζε και των Βουρβόνων , στον δεύτερο όροφο βρίσκεται η ναπολιτάνικη πινακοθήκη , η Συλλογή Αβάλος , η αίθουσα με τις ταπισερί και το τμήμα της Συλλογής Αβάλος σύγχρονης τέχνης , η οποία συνεχίζεται και στον τρίτο όροφο , όπου επίσης συνεχίζεται η συλλογή Ottocento Privato και η Συλλογή φωτογραφιών .
Το ρετάμπλ της Τουλούζ , Σιμόνε Μαρτίνι , περ . 1317 Η Σταύρωση , Μαζάτσο , περ . 1426 Πορτρέτο του Φραντσέσκο Γκοντζάγκα , Αντρέα Μαντένια , περ . 1461 Παναγία Βρεφοκρατούσα και δύο Άγγελοι , Σάντρο Μποττιτσέλλι , περ . 1470 Η Μεταμόρφωση , Τζοβάννι Μπελλίνι , περ . 1480 Ο Μισάνθρωπος , Πίτερ Μπρίγκελ ο πρεσβύτερος , περ . 1568 Πορτρέτο του Αλεσσάντρο Φαρνέζε , Ραφαήλ , περ . 1509–1511 Η παραβολή του τυφλού που οδηγεί τον τυφλό , Πίτερ Μπρίγκελ ο πρεσβύτερος . περ . 1568 Άντεια , Παρμιτζανίνο , περ . 1524–1527 Πορτρέτο του Γκαλεάτσο Σανβιτάλε , Παρμιτζανίνο , περ . 1524 Η εκλογή του Ηρακλή , Αννιμπάλε Καρράτσι , περ . 1596 Ο Πάπας Παύλος Γ΄ με τα εγγόνια του , Τιτσιάνο , περ . 1546 Η Μαστίγωση , Καραβάτζιο , περ . 1607–1608 Παναγία Βρεφοκρατούσα με τον μάρτυρα Άγιο Πέτρο , Λορέντσο Λόττο , περ . 1503 Τρίπτυχο Baronci , Ραφαήλ , περ . 1500–1501 Η Αγία Οικογένεια με τον Άγιο Ιωάννη , Παρμιτζανίνο , περ . 1528 Λουκρητία , Παρμιτζανίνο , περ . 1540 Αγόρι φυσά τη χόβολη για να ανάψει κερί , Ελ Γκρέκο , περ . 1570–1572 Πορτρέτο του Τζούλιο Κλόβιο , Ελ Γκρέκο , περ . 1571–1572 Μαρία Μαγδαληνή , Τιτσιάνο , περ . 1550 Δανάη , Τιτσιάνο , περ . 1545 Ο Ευαγγελισμός , Τιτσιάνο , περ . 1557 Πορτρέτο του Πάπα Παύλου Γ΄ , Τιτσιάνο , περ . 1543 Πορτρέτο του Καρδιναλίου Αλεσσάντρο Φαρνέζε , Τιτσιάνο , περ . 1545–1546 Ελεημοσύνη , Μπαρτολομέο Σκεντόνι , περ .