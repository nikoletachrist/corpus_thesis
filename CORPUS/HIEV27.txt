Εν τω μεταξύ , προωθούταν όλο και περισσότερο γαλλικό πυροβολικό .
Μια γαλλική πυροβολαρχία προωθήθηκε σε απόσταση περί τα 270 μ. από ένα τετράγωνο της 1ης μεραρχίας του Νασσάου , προκαλώντας βαριές απώλειες . Όταν αυτοί κινήθηκαν εναντίον της πυροβολαρχίας , απωθήθηκαν από μοίρα θωρακοφόρων ιππέων .
Επίσης , αναπτύχθηκε ακόμη μια γαλλική πυροβολαρχία στο πλευρό της πυροβολαρχίας του Μέρσερ , της οποίας άρχισε να βομβαρδίζει τα άλογα και τους κιλλίβαντες , αναγκάζοντάς την να αποσυρθεί .
Γάλλοι ακροβολιστές κατέλαβαν δεσπόζουσες θέσεις , ειδικά πάνω σε ένα λοφίσκο που επέβλεπε το τετράγωνο του 27ου συντάγματος .
Από εκεί έβαλλαν εναντίον του 27ου το οποίο ήταν αναγκασμένο να παραμένει στο τετράγωνό του εξαιτίας της παρουσίας του γαλλικού ιππικού και πυροβολικού .
Αυτά τα πυρά σχεδόν εξολόθρευσαν το 27ο Σύνταγμα πεζικού , με τους Ίνισκίλινγκς να χάνουν τα 2/3 του δυναμικού τους στο διάστημα των 3 έως 4 εκείνων ωρών .
Οι όχθες του δρόμου , ο τοίχος του κήπου , o λοφίσκος και το σκάμμα γέμισαν με ακροβολιστές , που φαίνονταν αποφασισμένοι να σταματήσουν την αντίστασή μας .
Ειδικά εκείνοι πίσω από την τεχνητή όχθη φαίνονταν ακόμη πιο ταγμένοι στο σκοπό τους να καταστρέψουν το 27ο , το οποίο εκείνη τη στιγμή μπορεί να ειπωθεί ότι κυριολεκτικά αποτελούσε νεκρό τετράγωνο - οι απώλειές του μετά την πτώση της Λα Αι Σαιντ ήταν τρομακτικές .
Οι άντρες αυτοί κείτονταν νεκροί χωρίς να έχουν καν την ικανοποίηση ότι έριξαν μια βολή .
Πολλοί στρατιώτες μας πίσω από το ύψωμα βρίσκονταν σε ανάλογη κατάσταση.Σε αυτή τη φάση της μάχης σκοτώθηκαν ή τραυματίστηκαν πολλοί στρατηγοί του Ουέλλινγκτον , καθώς και οι βοηθοί τους , συμπεριλαμβανομένων των Σόμερσετ , Κάνινγκ , Ντε Λανσί , Άλτεν και Κουκ .
Η κατάσταση ήταν πια κρίσιμη για τον Ουέλλινγκτον ο οποίος , παγιδευμένος σε κάποιο τετράγωνο και αγνοώντας για το τι συνέβαινε έξω από αυτό , περίμενε απεγνωσμένα την άφιξη των Πρώσσων .
Πρώτο κατέφθασε στο πεδίο της μάχης το 5ο Σώμα Στρατού του Μπύλοφ .
Αντικειμενικός σκοπός του ήταν το Πλανσνουά , το οποίο οι Πρώσσοι σκόπευαν να χρησιμοποιήσουν ως εφαλτήριο για την προσβολή της οπισθοφυλακής των Γάλλων .
Ο Μπλύχερ σκόπευε να ασφαλίσει το δεξιό του πλευρό στο Φρισερμόν ( Frichermont ) με το δρόμο Μπουά ντε Παρί ( Bois de Paris ) .
Ο Μπλύχερ και ο Ουέλλινγκτον επικοινωνούσαν από τις 10:00 και είχαν συμφωνήσει να γίνει αυτή η προώθηση , εάν το κέντρο του δεύτερου δεχόταν επίθεση .
Ο Μπύλοφ σημείωσε ότι ο δρόμος για το Πλανσνουά ήταν εντελώς ανοιχτός και ότι η ώρα ήταν 16:30 .
Σχεδόν ταυτόχρονα εκείνη την ώρα , καθώς ήταν σε πλήρη εξέλιξη η επίθεση του γαλλικού ιππικού , η 15η Ταξιαρχία του 5ου Σώματος Στρατού του Μπύλοφ στάλθηκε με σκοπό να συνδεθεί με τις δυνάμεις από το Νασσάου στο αριστερό του Ουέλλινγκτον , στην περιοχή του Φρισερμόν και της Λα Αι Σαιντ .
Το ιπποκίνητο πυροβολικό της ταξιαρχίας καθώς και το πρόσθετο πυροβολικό της είχαν εντολή να υποστηρίξουν την ταξιαρχία , αναπτυσσόμενα στο αριστερό της .
Ο Ναπολέων έστειλε το σώμα στρατού του Λομπώ με σκοπό να διακόψει την πορεία όσων από το 5ο Σώμα Στρατού του Μπύλοφ δεν είχαν καταφθάσει στο Πλανσνουά .
Η 15η Ταξιαρχία εξεδίωξε τους στρατιώτες του Λομπώ με μια αποφασισμένη έφοδο με ξιφολόγχες , έπειτα προωθήθηκε στα υψώματα του Φρισερμόν , βομβαρδίζοντας τους Γάλλους Κυνηγούς ( Chasseurs ) με πυροβόλα των 12 λιβρών , και προχώρησε προς το Πλανσνουά .
Αυτή η εξέλιξη ανάγκασε τη δύναμη του Λομπώ να υποχωρήσει προς την περιοχή του Πλανσνουά , πέρα από την οπισθοφυλακή του δεξιού κέρατος της Στρατιάς του Βορρά ( Armee Du Nord ) .
Με αυτόν τον τρόπο , οι Πρώσσοι τώρα απειλούσαν άμεσα τη μόνη οδό υποχώρησης της Στρατιάς .
Επίσης και η 16η Ταξιαρχία του Χίλλερ ( Hiller ) εφόρμησε προς το Πλανσνουά , με δύναμη 6 ταγμάτων .
Ο Ναπολέων είχε στείλει και τα 8 τάγματα της Νέας Αυτοκρατορικής Φρουράς να ενισχύσουν τον Λομπώ , ο οποίος τώρα βρισκόταν κάτω από σοβαρή πίεση .
Η Νέα Φρουρά αντεπιτέθηκε και κατάφερε , μετά από σκληρή μάχη , να ασφαλίσει το Πλανσνουά , αλλά δέχτηκε με τη σειρά της αντεπίθεση και εκδιώχθηκε από εκεί .
Τελικά ο Ναπολέων έστειλε δύο τάγματα της Παλαιάς Αυτοκρατορικής Φρουράς , τα οποία μετά από τρομερή συμπλοκή με ξιφολόγχες - δεν καταδέχτηκαν να πυροβολήσουν - ανακατέλαβαν το χωριό .
Αργά το απόγευμα , κατέφθασε στην περιοχή βόρεια της Λα Αι Σαιντ μεγάλο μέρος του 1ου Σώματος Στρατού του Τσίτεν και ο Πρώσσος στρατηγός Μύφλινγκ ( Müffling ) , συνεργάτης του Ουέλλινγκτον , έτρεξε να το συναντήσει .
Μέχρι εκείνη τη στιγμή , ο Τσίτεν είχε μαζί του την 1η Ταξιαρχία του αλλά είχε προβληματιστεί στη θέα των διασκορπισμένων στρατιωτών και των απωλειών από τις μονάδες του Νασσάου , στο αριστερό του Ουέλλινγκτον , και από την πρωσσική 15η Ταξιαρχία .
Αυτά τα στρατεύματα φαίνονταν πως υποχωρούσαν και ο Τσίτεν , φοβούμενος ότι και τα δικά του στρατεύματα θα παρασύρονταν στη διαφαινόμενη γενική οπισθοχώρηση , άρχισε να απομακρύνεται από το άκρο της παράταξης του Ουέλλινγκτον και να κινείται προς την κύρια πρωσσική δύναμη κοντά στο Πλανσνουά .
Επίσης , είχε διαταχθεί από τον Μπλύχερ να στηρίξει τον Μπύλοφ .
Ωστόσο , ο Μύφλινγκ κατάλαβε πως ο Τσίτεν θα απομακρυνθεί και τον έπεισε να στηρίξει το αριστερό της παράταξης του Ουέλλινγκτον .
Η άφιξη των μονάδων του επέτρεψε στον Ουέλλινγκτον να ενισχύσει το κέντρο του που κατέρρεε , μετακινώντας ιππικό από τα αριστερά του .
Το πρωσσικό 1ο Σώμα Στρατού επιτέθηκε στους Γάλλους μπροστά από το Παπελότ και κατά τις 19:30 η πιεζόμενη γαλλική παράταξη πήρε σχήμα πετάλου , σε μια προσπάθεια να κρατήσει στο κέντρο της χωρίς όμως να υπερφαλαγγιστεί και περικυκλωθεί από τα άκρα .
Τα άκρα της παράταξης στηρίζονταν τώρα στο Ουγκομόν στα αριστερά , στο Πλανσνουά στα δεξιά και στη Λα Αι Σαιντ στο κέντρο .
Ο Ντυρύτ ( Pierre François Joseph Durutte ) είχε καταλάβει , μετά από σειρά επιθέσεων , τη Λα Αι Σαιντ και το Παπελότ , αλλά τώρα αναγκαζόταν να αποσυρθεί πίσω από το Σμοέν ( Smohain ) χωρίς να προβάλει αντίσταση στο πρωσσικό 24ο Σύνταγμα το οποίο ανακατέλαβε και τις δύο αυτές θέσεις .
Το 24ο Σύνταγμα επιτέθηκε εναντίον των νέων γαλλικών θέσεων και απωθήθηκε αλλά επέστρεψε στην επίθεση με την υποστήριξη των τυφεκιοφόρων ( Schützen ) από τη Σιλεσία και εθνοφρουρών ( Λάντβερ , γερμανικά Landwehr ) .
Αρχικά οι Γάλλοι άρχισαν να ενδίδουν στην ανανεωμένη πρωσσική επίθεση , στη συνέχεια όμως προέβαλαν αντίσταση προσπαθώντας να ανακτήσουν το Σμοέν και να κρατηθούν πάνω στη λοφοσειρά και τα λιγοστά τελευταία σπίτια του Παπελότ .
Το 24ο Σύνταγμα ενώθηκε με ένα τάγμα Χαϊλάντερς στα δεξιά του και μαζί με το 13ο Σύνταγμα Λάντβερ και υποστήριξη ιππικού , εκτόπισε τους Γάλλους από αυτές τις θέσεις .
Περαιτέρω επιθέσεις από το 13ο Σύνταγμα Λάντβερ και τη 15η Ταξιαρχία εκτόπισαν τους Γάλλους από το Φρισερμόν .
Η μεραρχία του Ντυρύτ , βλέποντας ότι επρόκειτο να δεχθεί επίθεση από ισχυρές ίλες ιππικού των εφεδρειών του 1ου Σώματος Στρατού του Τσίτεν , αποσύρθηκε από το πεδίο της μάχης .
Στη συνέχεια , το πρωσσικό 1ο Σώμα Στρατού προωθήθηκε προς το δρόμο των Βρυξελλών , τη μόνη δίοδο διαφυγής των Γάλλων .
Στο μεταξύ , με το κέντρο του Ουέλλινγκτον εκτεθειμένο λόγω της πτώσης της Λα Αι Σαιντ ( πριν την ανακατάληψή της από τους συμμάχους ) και το μέτωπο του Πλανσνουά προσωρινά σταθεροποιημένο , ο Ναπολέων έριξε στη μάχη την τελευταία του εφεδρεία , την αήττητη έως τότε Αυτοκρατορική Φρουρά .
Η επίθεση αυτή εξαπολύθηκε κατά τις 19:30 και σκοπό είχε τη διάσπαση του κέντρου της παράταξης του Ουέλλιγκτον και την απομάκρυνση του τελευταίου από τους Πρώσσους .
Αν και η επίθεση αυτή είναι μια από τις διασημότερες συμπλοκές της στρατιωτικής ιστορίας , δεν είναι ξεκάθαρο ποιές μονάδες συμμετείχαν σε αυτή .
Φαίνεται πως εξαπολύθηκε από 5 τάγματα της Μέσης Αυτοκρατορικής Φρουράς , όπως περιέγραψε αργότερα ο στρατάρχης Νέυ , και όχι από τους Γρεναδιέρους ή τους Κυνηγούς της Παλαιάς Φρουράς .
Τρία τάγματα της Παλαιάς Φρουράς προωθήθηκαν ως δεύτερη γραμμή της επίθεσης , αλλά πρακτικά λειτούργησαν ως εφεδρεία και δεν προσέβαλαν απευθείας την αντίπαλη γραμμή .
Βαδίζοντας ανάμεσα σε μύδρους και βολές ακροβολιστών , οι περίπου 3.000 στρατιώτες της Μέσης Φρουράς προχώρησαν δυτικά της Λα Αι Σαιντ , χωρισμένοι σε τρία τμήματα .
Το ένα , αποτελούμενο από δύο τάγματα γρεναδιέρων , νίκησε την πρώτη γραμμή άμυνας του Ουέλλινγκτον , αποτελούμενης από στρατιώτες από τη Μεγάλη Βρεταννία , το Μπράουνσβαϊγκ και το Νασσάου , και συνέχισε να προελαύνει .
Εναντίον του εξαπολύθηκε η σχετικά ξεκούραστη ολλανδική μεραρχία του Σασσέ ( David Hendrik Chassé ) , ενώ μία ολλανδική ιπποκίνητη πυροβολαρχία έβαλε εναντίον του πλευρού του .
Ούτε αυτοί όμως κατάφεραν να διακόψουν την προέλαση της Φρουράς , γι΄ αυτό ο Σασσέ διέταξε την πρώτη του ταξιαρχία να επιτεθεί κατά των Γάλλων , οι οποίοι μειονεκτούσαν αριθμητικά , με την ξιφολόγχη .
Μετά απ΄ αυτό , η επίθεση αυτού του τμήματος της Φρουράς ατόνησε και τελικά αποκρούστηκε .
Πιο δυτικά , 1.500 Βρεταννοί Πεζοί Φρουροί υπό τον Μαίτλαντ ( Peregrine Maitland ) βρίσκονταν ξαπλωμένοι στο έδαφος για να καλύπτονται από τις βολές του γαλλικού πυροβολικού . Όταν τους πλησίασε το δεύτερο τμήμα των επιτιθέμενων Φρουρών , αυτοί ανασηκώθηκαν και έβαλαν εναντίον τους από πολύ κοντά , προκαλώντας τους μεγάλες απώλειες .
Οι Κυνηγοί αναπτύχθηκαν με σκοπό να απαντήσουν στα πυρά αλλά άρχισαν να καταρρέουν .
Τότε ήρθε σε βοήθειά τους το τρίτο τμήμα των επιτιθέμενων Φρουρών , ένα ξεκούραστο τάγμα Κυνηγών .
Οι Βρεταννοί Φρουροί υποχώρησαν με τους Κυνηγούς να τους καταδιώκουν , αλλά οι τελευταίοι ακινητοποιήθηκαν όταν το 52ο Σύνταγμα της 52ης Μεραρχίας Ελαφρού Πεζικού , υπό τον Τζων Κόλμπορν ( John Colborne ) , τους ακολούθησε από τα νώτα και , αφού τους επέφερε μια καταστρεπτική ομοβροντία , εφόρμησε εναντίον τους .
Η επίθεση έτρεψε κι αυτούς τους Φρουρούς σε φυγή .
Οι εναπομείναντες Φρουροί υποχώρησαν βιαστικά .
Στο άκουσμα της υποχώρησης της Φρουράς , κύμα πανικού διαπέρασε τις γαλλικές θέσεις : `` La Garde recule .
Sauve qui peut ! '' ( `` Η Φρουρά υποχωρεί .
Ο σώζων εαυτόν σωθήτω ! '' ) .
Τώρα ο Ουέλλινγκτον έδωσε καβάλα στο άλογό του το σύνθημα της γενικής επίθεσης κουνώντας το καπέλο του στον αέρα .
Ο στρατός του βγήκε από τις γραμμές του και ξεχύθηκε εναντίον των Γάλλων που υποχωρούσαν .
Οι επιζώντες της Αυτοκρατορικής Φρουράς κατέφυγαν στα τρία τάγματα εφεδρείας τους ( μερικοί επιζώντες αναφέρουν τέσσερα ) , ακριβώς νότια της Λα Αι Σαιντ , με σκοπό την ύστατη μάχη .
Εκεί η εφόρμηση της ταξιαρχίας του Φρέντρικ Άνταμ ( Frederick Adam ) και των Αννοβεριανών Λάντβερ του Τάγματος του Όσναμπρικ τούς ενέσπειρε τη σύγχυση .
Αυτοί που βρίσκονταν σε λιγότερο αποσυντεθειμένες μονάδες υποχώρησαν προς τη Μπελ Αλιάνς .
Σε εκείνη την υποχώρηση ήταν που , όταν κάποιοι από τους Φρουρούς , κλήθηκαν να παραδοθούν , ο διοικητής τους λέγεται ότι απάντησε `` Merde ! '' ( `` Σκατά ! '' ) .
Κατά τη γνωστότερη και επικρατέστερη εκδοχή , την οποία έκανε γνωστή ο Βίκτωρ Ουγκώ στους Αθλίους , τη λέξη αυτή εξεστόμισε ο στρατηγός Καμπρόν ( Pierre Cambronne ) , ενώ κατά μία άλλη εκδοχή εκείνης της εποχής , ο Καμπρόν είπε `` Η Φρουρά πεθαίνει , δεν παραδίνεται '' .
Επίσης έχει υποστηριχθεί ότι η απάντηση των Φρουρών αυτών , όποια κι αν ήταν τελικά , ειπώθηκε από τον στρατηγό Κλωντ-Ετιέν Μισέλ ( Claude-Étienne Michel ) , γιατί ο Καμπρόν εκείνη τη στιγμή ήταν ήδη αιχμάλωτος του συνταγματάρχη Χάλκετ .
Περίπου εκείνη τη στιγμή , οι πρωσσικές ταξιαρχίες 5η , 14η , and 16η ξεκινούσαν την τρίτη έφοδο εναντίον του Πλανσνουά .
Η εκκλησία ήδη καιγόταν , ενώ στο νεκροταφείο - το κέντρο της γαλλικής αντίστασης - ανθρώπινα μέλη ήταν σκορπισμένα παντού , `` σαν από ανεμοστρόβιλο '' .
Πέντε τάγματα της Παλαιάς Αυτοκρατορικής Φρουράς είχαν ήδη αναπτυχθεί , προς ενίσχυση της Νέας Φρουράς , η οποία ουσιαστικά είχε εξ ολοκλήρου αναλάβει αμυντικό ρόλο , μαζί με τα υπολείμματα της στρατιάς του Λομπώ .
Κλειδί για τη θέση του Πλανσνουά αποδείχθηκε το δάσος Σαντελέ ( Chantelet ) στα νότια .
Το 2ο Πρωσσικό Σώμα Στρατού του φον Πιρχ είχε καταφθάσει με δύο ταξιαρχίες και ενίσχυσε την επίθεση του 4ου Πρωσσικού Σώματος , προελαύνοντας μέσα από το δάσος .
Τα τάγματα τυφεκιοφόρων του 25ου Συντάγματος εκδίωξαν τους Γρεναδιέρους της Παλαιάς Φρουράς από το δάσος Σαντελέ , υπερφαλλαγίζοντας το Πλανσνουά και προκαλώντας έτσι υποχώρηση .
Η Παλαιά Φρουρά υποχώρησε με τάξη μέχρις ότου συνάντησε τις πανικόβλητες μάζες του υπόλοιπου γαλλικού στρατού , οπότε και προσχώρησε κι αυτή στην άτακτη φυγή . Έτσι το Πρωσσικό 4ο Σώμα Στρατού προχώρησε πέρα από το Πλανσνουά , βρίσκοντας τους Γάλλους να υποχωρούν άτακτα μπροστά στη βρεταννική καταδίωξη , αδυνατώντας όμως να βάλει εναντίον τους , για να μην πλήξει τις μονάδες του Ουέλλινγκτον .
Αυτή ήταν η πέμπτη και τελευταία φορά που άλλαξε χέρια το Πλανσνουά .
Οι γαλλικές πτέρυγες και το κέντρο είχαν πια αποσυντεθεί .
Η τελευταία πειθαρχημένη δύναμη που διέθεταν οι Γάλλοι αποτελούταν από δύο τάγματα της Παλαιάς Φρουράς τα οποία είχαν παραταχθεί γύρω από τη Λα Μπελ Αλιάνς για να λειτουργήσουν ως εφεδρεία και να προστατεύσουν τον Ναπολέοντα σε περίπτωση υποχώρησης .
Ο τελευταίος ήλπιζε να τα προτάξει για να ενθαρρύνει τους υποχωρούντες Γάλλους να συνεχίσουν τη μάχη αλλά , όταν η υποχώρηση μετατράπηκε σε άτακτη φυγή , τα δύο τάγματα αποσύρθηκαν επίσης και χωρίστηκαν : το πρώτο παρατάχθηκε στα δεξιά της Λα Μπελ Αλιάνς ( πριν και τα δύο τάγματα ήταν έμπροσθεν αυτής ) και σχημάτισε τετράγωνο για να προστατευθεί από το συμμαχικό ιππικό .
Το δεύτερο τάγμα παρατάχθηκε στα αριστερά του πανδοχείου .
Αρχικά διοικούταν από τον ίδιο τον Ναπολέοντα ο οποίος , όταν κατάλαβε πως η μάχη είχε χαθεί , συνειδητοποίησε πως έπρεπε να φύγει το συντομότερο .
Τελικώς , η ταξιαρχία του Άνταμ απώθησε αυτό το τετράγωνο ενώ οι Πρώσσοι συγκρούστηκαν με το άλλο στα δεξιά .
Καθώς σουρούπωνε , και τα δύο τετράγωνα αποσύρθηκαν με τάξη παρ ' ότι ήταν περικυκλωμένα από χιλιάδες πανικοβλημένους Γάλλους που είχαν τραπεί σε άτακτη φυγή .
Το πρωσσικό ιππικό του Γκνάιζενάου καταδίωξε τους φυγάδες μέχρι τις 23:00 μ.μ , παραπέρα από τη Ζενάπ ( Genappe ) , μέχρι που σταμάτησε και επέστρεψε στο ομώνυμο χωριό .
Εκεί οι Πρώσσοι ιππείς βρήκαν την εγκαταλελειμμένη άμαξα του Ναπολέοντα , η οποία περιείχε ακόμη διαμάντια τα οποία οι Γάλλοι δεν είχαν προλάβει να πάρουν λόγω της βιασύνης τους να διαφύγουν .