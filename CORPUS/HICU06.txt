Οι περισσότερες πτήσεις μάχης κατά την διάρκεια του πολέμου έγιναν από το Ryan 147SC ( στρατιωτική ονομασία AQM-34L ) με 1.651 αποστολές .
Περίπου 211 AQM-34L χάθηκαν στον πόλεμο .
Το πιο επιτυχημένο drone ήταν ένα 147SC , με ονομασία `` Tom Cat '' , το οποίο ολοκλήρωσε 68 αποστολές μάχης στο Βιετνάμ , προτού αποτύχει να επιστρέψει στις 25 Σεπτεμβρίου 1974 .
Το Tom Cat ακολουθήθηκε από τα Budweiser ( με 63 αποστολές ) , Ryan 's Daughter ( 52 αποστολές ) , και Baby Duck ( 46 αποστολές ) .
Τα μεγαλύτερα ΜΕΑ στο Βιετνάμ ήταν τα 147T , TE , και TF ( στρατιωτικές ονομασίες AQM-34P , 34Q , και 34R ) .
Αυτές οι μηχανές είχαν μήκος 9 μέτρα , και άνοιγμα φτερών 9,75 μέτρα , με κινητήρες ώθησης βάρους 1.270 κιλών .
Πραγματοποίησαν 28 , 268 , και 216 αποστολές αντίστοιχα .
Από αυτά , 23 drone AQM-34Q χάθηκαν , 23 μηχανές AQM-34R καταστράφηκαν , και 6 μοντέλα AQM-34P δεν επέστρεψαν ποτέ στη βάση τους .
Η στάση απέναντι στα ΜΕΑ , τα οποία αντιμετωπιζόταν ως μη αξιόπιστα και ακριβά παιχνίδια , άλλαξε ραγδαία με τη νίκη της Ισραηλινής Πολεμικής Αεροπορίας επί της Συριακής το 1982 .
Η συντονισμένη χρήση των ΜΕΑ από το Ισραήλ μαζί με τα επανδρωμένα αεροσκάφη του επέτρεψε να καταστρέψει τάχιστα δεκάδες Συριακά αεροσκάφη με ελάχιστες απώλειες .
Τα Ισραηλινά drone χρησιμοποιήθηκαν ως ηλεκτρονικά δολώματα , ηλεκτρονικοί πομποί καθώς και για αναγνώριση πραγματικού χρόνου με βίντεο .
Το στρατός των ΗΠΑ εισήλθε σε μια νέα εποχή κατά την οποία τα ΜΕΑ είναι κρίσιμης σημασίας για πληροφορίες σημάτων ( SIGINT ) , ή τα συστήματα ηλεκτρονικών αντιμέτρων τα οποία θα έχουν ευρεία χρήση κατά τον 21ο αιώνα , με τα ΜΕΑ να ελέγχονται και να διαμοιράζουν τα δεδομένα σε συνδέσεις δεδομένων μεγάλου εύρους σε πραγματικό χρόνο , συνδεδεμένα με πλατφόρμες εδάφους , αέρος , θάλασσας και διαστήματος .
Η τάση αναφάνηκε πριν από τον Πόλεμο στο Αφγανιστάν που ξεκίνησε το 2001 , αλλά επιταχύνθηκε σε μεγάλο βαθμό από την χρήση ΜΕΑ σε αυτή τη σύρραξη .
Το ΜΕΑ Predator RQ-1L ( General Atomics ) ήταν το πρώτο ΜΕΑ που παρατάχθηκε στα Βαλκάνια το 1995 και το Ιράκ το 1996 και αποδείχθηκε εξαιρετικά αποτελεσματικό στην Επιχείρηση Απελευθέρωσης του Ιράκ καθώς και το Αφγανιστάν . Ένα άλλο πεδίο ανάπτυξης στα ΜΕΑ είναι τα μικροσκοπικά μη επανδρωμένα αεροσκάφη , που εκτείνονται από τα « μικρά εναέρια οχήματα » ( micro aerial vehicle , MAV ) και τα μικροσκοπικά ΜΕΑ τα οποία μπορούν να μεταφερθούν από έναν στρατιώτη , έως τα ΜΕΑ που μπορούν να εκτοξευτούν όπως μια βολή πυροβόλου σε ένα φορητό σύστημα αεράμυνας .
Η ιδεά σχεδιασμού μη επανδρωμένου αεροσκάφους το οποίο θα μπορούσε να παραμείνει στον αέρα για μεγάλο χρονικό διάστημα κυριαρχούσε για περίπου μια δεκαετία , αλλά έγινε επιχειρησιακή πραγματικότητα κατά τον 21ο αιώνα .
Τα ΜΕΑ αντοχής για επιχειρήσεις σε χαμηλό και υψηλό υψόμετρο , που μερικές φορές αποκαλούνται ως ΜΕΑ « υψηλού υψομέτρου μεγάλης αντοχής » ( high-altitude long-endurance , HALE ) , είναι πλέον σε πλήρη χρήση .
Στις 21 Αυγούστου 1998 , ένα αεροσκάφος AAI Aerosonde με το όνομα Laima έγινε το πρώτο ΜΕΑ που διέσχισε τον Ατλαντικό Ωκεανό , ολοκληρώνοντας την πτήση σε 26 ώρες .
Η ιδέα χρήσης των ΜΕΑ ως φτηνή εναλλακτική των δορυφόρων για την πραγματοποίηση ερευνών στην ατμόσφαιρα , την γη και τις καιρικές συνθήκες και εν μέρει τις επικοινωνίες χρονολογείται από τα τέλη της δεκαετίας του 1950 , με τις εννοιολογικές μελέτες να εστιάζουν στα ΜΕΑ με συμβατική προώθηση , ή νέες μορφές προώθησης που χρησιμοποιούν μικροκυματικές ακτίνες ή φωτοβολταϊκά ηλιακά κύτταρα .
Η Raytheon εισηγήθηκε αυτό που πλέον περιγράφεται ως ΜΕΑ που χρησιμοποιεί ισχύ ακτίνων , το οποίο πέταξε σε υψόμετρο 15 χιλιομέτρων , από το 1959 , και πραγματοποίησε επίδειξη πιστοποίησης το 1964 , με μια κεραία πομπού να τροφοδοτεί ένα ελικόπτερο σε σχοινί 20 μέτρων .
Το ελικόπτερο μετέφερε μια παράταξη ανορθωτικών κεραιών ή `` rectenna '' που περιελάμβανε χιλιάδες διόδους που μετέτρεπαν τη μικροκυματική δέσμη σε χρήσιμη ηλεκτρική ενέργεια .
Η επίδειξη του 1964 έλαβε αρκετή δημοσιότητα , αλλά το θέμα δεν προχώρησε , μιας και ο ενθουσιασμός για τους δορυφόρους ήταν πολύ μεγάλος και το σύστημα ανορθωτικών κεραιών ήταν βαρύ και μη αποτελεσματικό .
Ωστόσο , την δεκαετία του 1970 , η NASA άρχισε να δείχνει ενδιαφέρον στην ισχύ των ακτίνων για διαστημικές εφαρμογές , και το 1982 , δημοσίευσε ένα σχέδιο για πολύ ελαφρύτερο και φθηνότερο σύστημα ανορθωτικών κεραιών .
Η ανορθωτική κεραία της NASA ήταν κατασκευασμένη από λεπτή πλαστική ταινία , με τις δίπολες κεραίες και τα κυκλώματα λήψης να είναι τοποθετημένα στην επιφάνεια της .
Το 1987 , το Καναδικό Ερευνητικό Κέντρο Επικοινωνιών χρησιμοποίησε μια βελτιωμένη ανορθωτική κεραία για να τροφοδοτήσει ένα ΜΕΑ με άνοιγμα φτερών 5 μέτρων και βάρους 4,5 κιλών , ως μέρος του προγράμματος SHARP ( Stationary High Altitude Relay Platform , Στατική Πλατφόρμα Αναμετάδοσης Υψηλού Υψομέτρου ) .
Το ΜΕΑ του SHARP πραγματοποίησε κυκλική πτήση 150 μέτρων πάνω από την κεραία του πομπού .
Το ΜΕΑ χρειαζόταν 150 βατ , και είχε τη δυνατότητα να αποκτήσει αυτό το επίπεδο ισχύος από δέσμες μικροκυματικών ακτινών 6 έως 12 κιλοβάτ .
Την δεκαετία του 1980 , η προσοχή εστιάστηκε στα αεροσκάφη που κινούνται με ηλιακή ενέργεια .
Τα ηλιακά φωτοβολταϊκά ( ΦΒ ) κύτταρα , δεν είναι πολύ αποτελεσματικά , και η ποσότητα ενέργειας που παρέχεται από τον Ήλιο πάνω από την περιοχή μιας μονάδας είναι σχετικά μικρή . Ένα αεροσκάφος που κινείται με ηλιακή ενέργεια πρέπει να είναι κατασκευασμένο ελαφρύ για να επιτρέψει στους χαμηλής ισχύος ηλεκτρικούς κινητήρες να το απογειώσουν από το έδαφος .
Τέτοια αεροσκάφη κατασκευάστηκαν στον διαγωνισμό του Βραβείου Κρέμερ για την ανθρωποκίνητη πτήση .
Στις αρχές της δεκαετίας του 1970 , ο Δρ .
Πωλ Μπ .
Μακκρίντι και η εταιρεία του AeroVironment παρουσίασαν μια νέα οπτική στην πρόκληση , και κατέληξαν σε ένα ανορθόδοξο αεροσκάφος , το `` Gossamer Condor '' , για να κερδίσουν το Βραβείο Κρέμερ στις 23 Αυγούστου 1977 .
Το 1980 , η Dupont Corporation υποστήριξε την AeroVironment στην προσπάθεια να κατασκευάσει ένα επανδρωμένο αεροσκάφος που κινείται με ηλιακή ενέργεια το οποίο θα μπορούσε να πετάξει από το Παρίσι στην Αγγλία .
Το πρώτο πρωτότυπο , το `` Gossamer Penguin '' , ήταν εύθραυστο και όχι πολύ αξιόπιστο στη πτήση , αλλά οδήγησε σε ένα πολύ καλύτερο αεροσκάφος , το `` Solar Challenger '' .
Αυτή η επιτυχία οδήγησε με την σειρά της στα σχέδια της AeroVironment για ΜΕΑ που κινούνται με ηλιακή ενέργεια . Ένα ΜΕΑ που κινείται με ηλιακή ενέργεια μπορεί θεωρητικά να μείνει στον αέρα για πάντα , όσο διαθέτει αποθέματα ενέργειας για να το διατηρήσουν σε πτήση κατά την διάρκεια της νύχτας .
Η αεροδυναμική ενός τέτοιου αεροσκάφους αποτέλεσε πρόκληση , μιας και για να φτάσει σε υψηλό υψόμετρο έπρεπε να ήταν πολύ ελαφρύτερο ανά περιοχή μονάδας της επιφάνειας της πτέρυγας από το Solar Challenger , και η εύρεση ενός συστήματος αποθήκευσης ενέργειας , με την απαιτούμενη υψηλή χωρητικότητα και το ελαφρύ βάρος ήταν επίσης ένα πρόβλημα .
Το 1983 , η AeroVironment ερεύνησε το θέμα , το οποίο είχε πάρει την ονομασία « Ηλιακό Υψηλού Υψομέτρου » ( High Altitude Solar , HALSOL ) .
Το πρωτότυπο HALSOL πέταξε για πρώτη φορά τον Ιούνιο του 1983 .
Το HALSOL ήταν μια απλή ιπτάμενη πτέρυγα , με άνοιγμα 30 μέτρων και πλάτος 2,44 μέτρων .
Ο κύριος δοκός της πτέρυγας ήταν κατασκευασμένος από σωληνώσεις συνθετικού άνθρακα , με τις ραβδώσεις να είναι κατασκευασμένες από φελιζόλ και συνδεδεμένες με ξύλο ελάτης και Κέβλαρ , και καλυμμένες με πλαστική ταινία Μύλαρ .
Η πτέρυγα ήταν ελαφριά αλλά αξιοσημείωτα ισχυρή .
Η πτέρυγα ήταν κατασκευασμένη σε πέντε τμήματα ίσου μεγέθους .
Δύο λέμβοι κρεμόταν από το κεντρικό τμήμα , το οποίο μετέφερε το φορτίο , τον ραδιοέλεγχο και τα ηλεκτρονικά της τηλεμετρίας , καθώς και άλλους μηχανισμούς .
Οι λέμβοι επίσης αποτελούσαν το σύστημα προσγείωσης .
Κάθε λέμβος διέθετε μικρούς διπλούς τροχούς στο μπροστινό μέρος και τροχό ποδηλάτου πίσω ως σύστημα προσγείωσης .
Το HALSOL τροφοδοτούνταν από οκτώ μικρούς ηλεκτρικούς κινητήρες που κινούσαν έλικες μεταβλητού βήματος .
Υπήρχαν δύο κινητήρες στο κέντρικό τμήμα της πτέρυγας , δύο κινητήρες σε κάθε εσωτερικό τμήμα της πτέρυγας , και ένας κινητήρας σε κάθε εξωτερικό τμήμα της πτέρυγας .
Το συνολικό βάρος του αεροσκάφους ήταν περίπου 185 κιλά , με περίπου το ένα δέκατο αυτού να είναι το φορτίο .
Το HALSOL πραγματοποίησε εννέα πτήσεις το καλοκαίρι του 1983 στην απομονωμένη και μυστική βάση Groom Lake στη Νεβάδα .
Οι πτήσεις πραγματοποιούνταν με την χρήση ραδιοελέγχου και μπαταριών , μιας και το αεροσκάφος δεν διέθετε ηλιακά φωτοβολταϊκά κύτταρα .
Η αεροδυναμική του HALSOL πιστοποιήθηκε , αλλά η έρευνα οδήγησε στο συμπέρασμα πως κανένα φωτοβολταϊκό κύτταρο ή τεχνολογία αποθήκευσης ενέργειας είχε ωριμάσει αρκετά ώστε να κάνει την ιδέα πρακτική την εποχή εκείνη . Έτσι , το HALSOL διέκοψε τις πτήσεις του , και όπως αποδείχθηκε , θα αναστηνόταν για μεγαλύτερες δόξες αργότερα .
Τη στιγμή αυτή , όμως , παρέμενε εξ ολοκλήρου ένα μυστικό .
Στα μέσα της δεκαετίας του 1980 , σε μικρό διάστημα από την διακοπή του HALSOL , η NASA υπέγραψε συμβόλαιο με την Lockheed για την μελέτη ενός ΜΕΑ που κινούνταν με ηλιακή ενέργεια με το όνομα `` Solar High Altitude Powered Platform ( Solar HAPP ) '' ( Ηλιακή Πλατφόρμα Ισχύος Υψηλού Υψομέτρου ) για αποστολές όπως η παρακολούθηση των καλλιεργειών , η στρατιωτική αναγνώριση , και η αναμετάδοση στις επικοινωνίες .
Η έρευνα για το Solar HAPP δεν κατέληξε σε πρωτότυπο αεροσκάφος .
Τα κινούμενα με ηλιακή ενέργεια ΜΕΑ ήταν ένα θέμα λίγο πιο μπροστά από την εποχή τους , και η πρώιμη εργασία σε ΜΕΑ αντοχής εστίασε σε πιο συμβατικές θεματικές .
Το 1984 , ή DARPA υπέγραψε συμβόλαιο 40 εκατομμυρίων δολλαρίων ΗΠΑ με την Leading Systems Incorporated ( LSI ) στο Έρβιν της Καλιφόρνια , για την κατασκευή ενός ΜΕΑ αντοχής με το όνομα `` Amber '' .
Το Amber θα χρησιμοποιούνταν για φωτογραφική αναγνώριση , αποστολές συλλογής ηλεκτρονικών πληροφοριών ( ELINT ) , ή ως κατευθυνόμενος πύραυλος .
Με τον Στρατό , το Ναυτικό και τους Πεζοναύτες των ΗΠΑ να δείχνουν ενδιαφέρον , η DARPA πέρασε τελικά αυπό τον έλεγχο του Ναυτικού .
Το Amber σχεδιάστηκε από μια ομάδα υπό τον Άμπραχαμ Κάρεμ της Leading Systems .
Το Amber είχε μήκος 4,6 μέτρων ( 15 πόδια ) , με άνοιγμα φτερών 8,54 μέτρων ( 28 πόδια ) και βάρος 335 κιλών ( 740 λίβρες ) , ενώ τροφοδοτούνταν από τετρακύλινδρο υγρόψυκτο κινητήρα πιστονιών ισχύος 65 αλόγων ( 49 kW ) , o οποίος κινούσε έναν έλικα προωθητικής διάταξης στην ουρά .
Η πτέρυγα ήταν τοποθετημένη πάνω σε έναν μικρό πυλώνα πάνω από την άτρακτο .
Η έκδοση κατευθυνόμενου πυραύλου του Amber θα απέρριπτε την πτέρυγα κατά την τελική βουτιά στον στόχο .
Το Amber διέθετε μια αντεστραμμένη ουρά V , η οποία αποδείχθηκε δημοφιλής διάταξη για ΜΕΑ προωθητικής διάταξης , μιας και προστάτευε τον έλικα κατά την απογείωση και την προσγείωση .
Η άτρακτος ήταν κατασκευασμένη από πλαστικά και συνθετικά υλικά , κυρίως Κέβλαρ , και το ΜΕΑ διέθετε ανασυρόμενο σύστημα προσγείωσης με τρεις τροχούς ώστε να διασφαλιστεί το διάκενο του έλικα .
Το Amber είχε δυνατότητα πτήσης 38 ωρών ή παραπάνω .
Το αρχικό συμβόλαιο προέβλεπε την κατασκευή τριών πρωτότυπων κατευθυνόμενων πυραύλων `` Basic Amber '' A-45 και τριών πρωτότυπων αναγνωριστικών B-45 .
Οι πρώτες πτήσεις έγιναν το Νοέμβριο του 1986 , και οι πτήσεις μεγάλης αντοχής την επόμενη χρονιά .
Μέχρι την περίοδο αυτή , το Amber , αποτελούσε μυστικό , αλλά το 1987 ανακοινώθηκαν οι λεπτομέρειες σχετικά με το πρόγραμμα .
Το Amber ήταν μόνο ένα από τα διαφορετικά προγράμματα ΜΕΑ των ΗΠΑ που σχεδιάστηκαν την εποχή αυτή , και το Κονγκρέσο ήταν ανυπόμονο με αυτό που θεωρήθηκε σύγχυση και αλληλεπικάλυψη των προσπαθειών .
Το Κονγκρέσο διέταξε την ενοποίηση των προγραμμάτων ΜΕΑ το 1987 , παγώνοντας την χρηματοδότηση μέχρι τον Ιούνιο το 1988 , όταν και ιδρύθηκε το Κοινό Γραφείο Προγραμματισμού για την ανάπτυξη των ΜΕΑ .
Το Amber επιβίωσε των προσπαθειών συγχώνευσης των προγραμμάτων των ΜΕΑ στο Κοινό Γραφείο Προγραμματισμού , και είχε ως αποτέλεσμα το πρώτο ΜΕΑ αναγνώρισης το `` Amber I '' που πέταξε για πρώτη φορά τον Οκτώβριο του 1989 .
Κατασκευάστηκαν επτά Amber I , και εξελίχθηκαν μαζί με τα Basic Amber κατά το 1990 .
Ωστόσο , η χρηματοδότηση για τα αεροσκάφη αναγνώρισης περικόπηκε , και το 1990 το πρόγραμμα Amber διακόπηκε .
Η LSI χρεωκόπησε , και αγοράστηκε από την General Atomics το 1991 , η οποία αργότερα ανέπτυξε το Amber σε λειτουργική πλατφόρμα , το MQ-1 Predator .
Το γραφείο Τελωνείων και Συνοριοφυλακής των ΗΠΑ πειραματίστηκε με αρκετά μοντέλα ΜΕΑ , και αγόρασε στόλο μη οπλισμένων MQ-9 Reaper για να παρακολουθεί τη μεθόριο των ΗΠΑ με το Μεξικό .
Σύμφωνα με δηλώσεις αξιωματούχων αυτά τα ΜΕΑ βοήθησαν σε σχεδόν 3.900 συλλήψεις και την κατάσχεση 4 τόνων μαριχουάνα σε έξι μήνες .
Στις 18 Μαΐου 2006 , η Ομοσπονδιακή Διοίκηση Αεροπορίας των ΗΠΑ ( Federal Aviation Administration , FAA ) εξέδωσε πιστοποιητικό εξουσιοδότησης με το οποίο επιτρέπει αεροσκάφη τύπου M/RQ-1 και M/RQ-9 να χρησιμοποιούνται εντός του πολιτικού εναερίου χώρου των ΗΠΑ για να ερευνούν για επιζώντες σε θεομηνίες .
Τα αιτήματα για την χρήση αυτών των αεροσκαφών έγιναν το 2005 ώστε να χρησιμοποιηθούν στις επιχειρήσεις έρευνας και διάσωσης μετά τον Τυφώνα Κατρίνα , αλλά μιας και δεν υπήρχε πιστοποίηση από την FAA , τα αεροσκάφη αυτά δεν χρησιμοποιήθηκαν .
Η υπέρυθρη κάμερα του Predator με ψηφιακά ενισχυμένο ζουμ έχει την δυνατότητα ταυτοποίησης της θερμότητας ενός ανθρώπινου σώματος από υψόμετρο 10.000 ποδιών ( 3.000 μέτρα ) , κάνοντας το αεροσκάφος ιδανικό εργαλείο έρευνας και διάσωσης .
Σύμφωνα με αναφορά της Wall Street Journal του 2006 , « Μετά την διαπρεπή υπηρεσία σε εμπόλεμες ζώνες τα τελευταία χρόνια , τα μη επανδρωμένα αεροπλάνα προκαλούν αναταράξεις μιας και πραγματοποιούν αγώνα για να αντιμετωπίσουν τα πολιτικά αεροπλάνα και τους ερασιτέχνες πιλότους στους Αμερικανικούς πολιτικούς αιθέρες .
Τα drone αντιμετωπίζουν εμπόδια κανονισμών , ασφάλειας και τεχνολογίας – αν και η ζήτηση για αυτά είναι εκρηκτική .
Οι κυβερνητικές αρχές τα θέλουν ως ενισχυτικά μέσα για θεομηνίες , συνοριοφύλαξη και δασοπυρόσβεση , ενώ οι ιδιωτικές εταιρείες ευελπιστούν πως μια μέρα θα χρησιμοποιήσουν τα drone για μεγαλύτερη πληθώρα εργασιών , όπως η επιθεώρηση αγωγών και το ψέκασμα καλλιεργειών » .
Τα drone αναψυχής έχουν γίνει δημοφιλή στις Ηνωμένες Πολιτείες τα τελευταία χρόνια , καθώς αναμενόταν πως θα πωληθούν περίπου ένα εκατομμύριο σε ένα χρόνο .
Η Κυβέρνηση του Καναδά επεξεργαζόταν το ενδεχόμενο αγοράς ΜΕΑ για την επιθεώρηση των αρκτικών περιοχών .
Η Καναδική κυβέρνηση ήθελε να αγοράσει τουλάχιστον τρια μη επανδρωμένα αεροσκάφη μεγάλου υψομέτρου τα οποία θα ήταν μια προσπάθεια να περισωθούν οι προσδοκίες της για τις εκτάσεις στην Αρκτική .
Η Καναδική κυβέρνηση θέλει να τροποποιήσει το υπάρχον drone Global Hawk , το οποίο μπορεί να επιχειρήσει σε υψόμετρο 20.000 μέτρων , ώστε να πληροί τις απαιτήσεις για να πετάξει στον Καναδικό Βορρά .
Κατά το παρελθόν το κόστος της μικροτεχνολογίας περιόριζε την χρήση των ΜΕΑ σε μεγαλύτερες και καλύτερα χρηματοδοτούμενες ομάδες όπως ο στρατός των ΗΠΑ , αλλά εξαιτίας του μειωμένου κόστους της τεχνολογίας ΜΕΑ , στο οποίο περιλαμβάνονται τα οχήματα και ο εξοπλισμός ελέγχου τους σε πιο απλές μορφές , αποκτήθηκε η δυνατότητα από ομάδες που προηγουμένως δεν είχαν επαρκή χρηματοδότηση να τα χρησιμοποιήσουν .