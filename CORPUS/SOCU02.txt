Κατά τα επόμενα χρόνια η συλλογή εμπλουτίστηκε κυρίως με έργα δυτικοευρωπαϊκής τέχνης από δωρεές και κληροδοτήματα κυρίως εύπορων Ελλήνων της διασποράς , όπως οι Γρηγόριος Μαρασλής , Θεόδωρος και Αικατερίνη Ροδοκανάκη , Μάρκος Δραγούμης κ.ά .
Με μια σειρά νομοθετημάτων στα 1909-1910 , διασφαλίστηκε η αυτοτέλεια της Εθνικής Πινακοθήκης , διορίστηκε μόνιμος συντηρητής ο Γεώργιος Χατζόπουλος και παραχωρήθηκε στο μουσείο και η συλλογή έργων τέχνης του Γεωργίου Αβέρωφ που μέχρι τότε ανήκε στο Πολυτεχνείο .
Το 1918 ο λογοτέχνης και τεχνοκρίτης Ζαχαρίας Παπαντωνίου αντικατέστησε τον Ιακωβίδη στη διεύθυνση της Εθνικής Πινακοθήκης , θέση στην οποία παρέμεινε μέχρι τον θάνατό του την 1η Φεβρουαρίου 1940 .
Με την έναρξη του Β΄ Παγκοσμίου Πολέμου τα έργα του μουσείου συσκευάστηκαν σε κιβώτια και μεταφέρθηκαν στα υπόγεια του Εθνικού Αρχαιολογικού Μουσείου .
Τον Ιούνιο του 1949 διορίστηκε στη θέση του διευθυντή ο βυζαντινολόγος και τεχνοκρίτης Μαρίνος Καλλιγάς , ο οποίος και παρουσίασε τμήμα της μόνιμης συλλογής του μουσείου στις αίθουσες του Ζαππείου την περίοδο 1953-1959 .
Ο Καλλιγάς ήταν εκείνος που κατόρθωσε το 1954 να συγχωνεύσει με νόμο την Εθνική Πινακοθήκη με το κληροδότημα Αλεξάνδρου Σούτζου απ ’ όπου προέρχεται και η διπλή της ονομασία , ενώ το 1956 προχώρησε στην προκήρυξη αρχιτεκτονικού διαγωνισμού για την κατασκευή ιδιόκτητου κτηρίου του μουσείου .
Από τις 40 συνολικά προτάσεις 75 αρχιτεκτόνων που υποβλήθηκαν , επιλέχθηκε τελικά το σχέδιο των Ν.
Μουτσόπουλου , Παύλου Μυλωνά και Δημήτρη Φατούρου .
Μετά από καθυστερήσεις η Πινακοθήκη θεμελιώθηκε στις 26 Νοεμβρίου 1964 από τον Γεώργιο Παπανδρέου , ενώ το πρώτο τμήμα ήταν έτοιμο το 1968 και ξεκίνησε να λειτουργεί το 1969 .
Το 1976 εγκαινιάστηκε τελικά το νέο κτίριο .
Το Ίδρυμα Ωνάση χρηματοδότησε ένα νέο παράρτημα της Εθνικής Πινακοθήκης στο Ναύπλιο , ενώ τα γλυπτά απέκτησαν δικό τους κτίριο με την Εθνική Γλυπτοθήκη η οποία βρίσκεται κοντά στη λεωφόρο Κατεχάκη , στις στρατιωτικές εγκαταστάσεις του Γουδή .
Η Εθνική Πινακοθήκη-Μουσείο Αλεξάνδρου Σούτζου είναι Νομικό Πρόσωπο Δημοσίου Δικαίου και διοικείται από εννεαμελές Διοικητικό Συμβούλιο .
Ο πρόεδρος εκλέγεται από τα μέλη .
Ο διευθυντής , που έχει την ευθύνη του καλλιτεχνικού και μουσειολογικού προγραμματισμού , διορίζεται από τον Υπουργό Πολιτισμού με πενταετή θητεία , που μπορεί να ανανεώνεται .
Το Μουσείο διαθέτει τρεις διευθύνσεις : α ) τη Διεύθυνση Διοικητικού-Οικονομικού β ) τη Διεύθυνση Συλλογών και γ ) τη Διεύθυνση Συντήρησης , με τρεις διευθυντές επικεφαλής .
Το Μουσείο έχει περίπου 80-90 υπαλλήλους μόνιμους και έκτακτους .
Μισθοί και ανελαστικές δαπάνες λειτουργίας καλύπτονται από κρατική επιχορήγηση . Έσοδα από κληροδοτήματα καλύπτουν συγκεκριμένες ανάγκες : π.χ . το κληροδότημα Σούτζου καλύπτει μόνο κτιριακές δαπάνες , εμπλουτισμό της βιβλιοθήκης και αγορές παλαιών έργων τέχνης ( οι δημιουργοί πρέπει να έχουν αποβιώσει τριάντα χρόνια πριν ) .
Προτάσεις για αγορές και εκθέσεις υποβάλλει η πενταμελής καλλιτεχνική επιτροπή , που συγκροτείται από τον διευθυντή και τέσσερα μέλη του Δ.Σ . με την εγγύτερη σχέση με το αντικείμενο .
Την ευθύνη του καλλιτεχνικού προγραμματισμού έχει ο διευθυντής .
Η Εθνική Πινακοθήκη εκτός από την εκθεσιακή της δραστηριότητα εκπληρώνει και πλήθος άλλων σκοπών που συνεπικουρούν τις δράσεις της .
Για το λόγο αυτό έχει τα ακόλουθα τμήματα : α ) Διεύθυνση συντήρησης και αποκατάστασης έργων τέχνης , β ) Αρχείο και γ ) Βιβλιοθήκη .
Στο τμήμα συντήρησης γίνονται όλες οι απαραίτητες επεμβάσεις στα έργα τέχνης προκειμένου αυτά να προστατεύονται από τις φθορές του χρόνου και των κλιματολογικών συνθηκών και να βρίσκονται στην καλύτερη δυνατή κατάσταση προς έκθεση .
Η Διεύθυνση συντήρησης και αποκατάστασης έργων Τέχνης της πινακοθήκης έχει δύο βασικούς σκοπούς : την προληπτική και την παθητική διάσωση της ύλης των αντικειμένων και την ανάπτυξη νέων μεθόδων ανίχνευσης και επισήμανσης των προβλημάτων που προκαλούν φθορά και αλλοίωση στα έργα τέχνης , με παράλληλη εξέλιξη νέων διαδικασιών επέμβαση στην αρχιτεκτονική δομή του έργου τέχνης .
Στο τμήμα του αρχείου φυλάσσονται σπάνια έγραφα και αντικείμενα που συνδέονται τόσο με την ιστορία της Εθνικής Πινακοθήκης όσο και με την Ιστορία της Τέχνης στην Ελλάδα .
Τέλος η Βιβλιοθήκη λειτουργεί ως μια από τις σημαντικότερες βιβλιοθήκες τέχνης στην Ελλάδα με σπανιότατες εκδόσεις που καλύπτει τις ανάγκες τόσο του εξειδικευμένου όσο και του γενικού κοινού και είναι ανοικτή χωρίς είσοδο σε όλους .
Η βιβλιοθήκη κατέχει περισσότερα από 26000 τόμους βιβλίων και περιοδικών με έμφαση στις εκδόσεις για την τέχνη κάθε είδους , με μονογραφίες Ελλήνων και ξένων καλλιτεχνών , καταλόγους εκθέσεων και σπάνιες σειρές περιοδικών τέχνης , ενώ ξεχωριστό ενδιαφέρον παρουσιάζουν και τα λευκώματα-αφιερώματα σε καλλιτέχνες .
Πέραν αυτών των τμημάτων υπάρχουν και τα τμήματα α ) Αρχειοθέτησης και Διακίνησης Έργων , β ) Φωτογραφικού Εργαστηρίου , γ ) Διαδικτυακού Τόπου και Ψηφιακών Μέσων και δ ) Ευρωπαϊκών Προγραμμάτων .
Η Εθνική Πινακοθήκη έχει στο σύνολο τέσσερα παραρτήματα σε όλη την Ελλάδα , γεγονός που επεκτείνει τη δράση και τον παιδαγωγικό της χαρακτήρα και βοηθάει στην εξοικείωση και του κοινού στην περιφέρεια με τις εικαστικές τέχνες . Όντας σε τουριστικά μέρη δίνει την ευκαιρία και σε όλους τους τουρίστες να έρθουν σε επαφή με τα αριστουργήματα της νεώτερης ελληνικής τέχνης .
Τα τέσσερα παραρτήματα βρίσκονται σε Σπάρτη ( Κουμαντάρειος Πινακοθήκη ) , Ναύπλιο ( σε κτίριο που παραχώρησε ο Δήμος Ναυπλίου το 2004 και ανακαινίστηκε από το Κοινωφελές Ίδρυμα « Αλέξανδρος Σ.
Ωνάσης » ) , Κέρκυρα ( σε ιστορικό κτίριο που παραχωρήθηκε το 1993 ) και Αίγινα ( Σπίτι και Μουσείο Χρήστου Καπράλου – προς το παρόν μη επισκέψιμο ) .
Σύμφωνα με την επίσημη ιστοσελίδα της πινακοθήκης « Ο θεσμικός ρόλος της Εθνικής Πινακοθήκης είναι η συλλογή , διαφύλαξη , συντήρηση , μελέτη και έκθεση έργων τέχνης , με σκοπό την αισθητική καλλιέργεια του κοινού , την δια βίου εκπαίδευση μέσα από την τέχνη και την ψυχαγωγία που αυτή προσφέρει , αλλά και την αυτογνωσία των Ελλήνων με τη βοήθεια της ιστορίας της τέχνης , η οποία εκφράζει σε συμβολικό επίπεδο τον εθνικό βίο » .
Στις υποχρεώσεις της Εθνικής Πινακοθήκης εντάσσεται και η διοργάνωση περιοδικών και ειδικών εκθέσεων , όπου το κοινό έχει την ευκαιρία να γνωρίσει έργα πέρα από αυτά που εκτίθενται , έργα που έρχονται ως δάνεια από άλλα μουσεία και συλλογές , ενώ συγχρόνως έχει την ευκαιρία να εμβαθύνει σε συγκεκριμένους τομείς και περιόδους της παγκόσμιας ιστορίας της τέχνης .
Η πινακοθήκη είναι εξάλλου ενταγμένη σε ευρωπαϊκά δίκτυα μουσείων σπάζοντας την απομόνωση και κάνοντας πράξη τις διεθνείς συνεργασίες .
Στο ίδιο πλαίσιο η Εθνική Πινακοθήκη διοργανώνει επιστημονικά συνέδρια , συμπόσια και ημερίδες , ενώ πραγματοποιεί εκδόσεις καταλόγων των εκθέσεων τόσο της μόνιμης συλλογής όσο και των περιοδικών εκθέσεων .
Τέλος , εκπληρώνοντας τον παιδαγωγικό της χαρακτήρα , η πινακοθήκη έχει καταρτίσει ένα πλούσιο πρόγραμμα εκπαιδευτικών δράσεων προκειμένου μαθητές και κοινό να γνωρίσουν πληρέστερα την ιστορία της ευρωπαϊκής και νεότερης ελληνικής τέχνης .
Για το σκοπό αυτό πραγματοποιούνται ξεναγήσεις που προσαρμόζονται ανάλογα με την ηλικία και την ιδιότητα των επισκεπτών .
Λειτουργεί επίσης για τα παιδιά της πρωτοβάθμιας εκπαίδευσης η ξενάγηση ολοκληρώνεται με το « Παιδικό Εργαστήρι » .
Οι ιστορικές συλλογές της Εθνικής Πινακοθήκης ξεκινούν από τη μεταβυζαντινή περίοδο και τον Δομήνικο Θεοτοκόπουλο ( El Greco ) , που κατάγεται από τη λεγόμενη Κρητική Σχολή , καλύπτουν την επτανησιακή ζωγραφική , και αποκτούν διευρύνονται με έργα που αντιπροσωπεύουν την καλλιτεχνική δημιουργία του ελεύθερου ελληνικού κράτους έως και σήμερα από την ανεξαρτησία μέχρι τις μέρες μας .
Η πινακοθήκη κατέχει επίσης μια αξιόλογη συλλογή δυτικοευρωπαϊκής τέχνης που περιλαμβάνει τόσο έργα ζωγραφικής όσο και έργα χαρακτικής και σχεδίου .
Επίσης κατέχει μια σημαντική συλλογή από φωτογραφικά αρχεία Ελλήνων και ξένων δημιουργών .
Κομμάτι της συλλογής με σχετική αυτονομία είναι και η Εθνική Γλυπτοθήκη που βρίσκεται στο Άλσος Στρατού στο Γουδί , στους παλιούς βασιλικούς στάβλους του ιππικού που ανακαινίστηκαν με χορηγία του ιδρύματος Σταύρος Νιάρχος και χρηματοδότηση του Γ΄ΚΠΣ .
Το μεγαλύτερο μέρος της συλλογής της Εθνικής Πινακοθήκης είναι ήδη ψηφιοποιημένο και διαθέσιμο στο κοινό .
Οι συλλογές της πινακοθήκης περιλαμβάνουν , Νεοελληνική Ζωγραφική , Δυτικοευρωπαϊκή Ζωγραφική , Νεοελληνική και Ευρωπαϊκή Χαρακτική – Σχέδια Ελλήνων και Ξένων Καλλιτεχνών , Νεοελληνική και Ευρωπαϊκή Γλυπτική , Διακοσμητικές και Εφαρμοσμένες Τέχνες καθώς και Φωτογραφικό και Ιστορικό αρχείο .
Ανάμεσα στα έργα που κατέχει η Εθνική Πινακοθήκη είναι και αυτά της ευρωπαϊκής τέχνης των ζωγράφων Λορέντσο Βενετσιάνο , Δομήνικου Θεοτοκόπουλου , Γιάκομπ Γιόρντενς , Λούκα Τζιορντάνο , Τζοβάννι Μπαττίστα Τιέπολο , Φρανθίσκο Γκόγια , Ρέμπραντ , Ευγενίου Ντελακρουά καθώς και των Ελλήνων Γεωργίου Ιακωβίδη , Νικηφόρου Λύτρα , Νικόλαου Γύζη , Κωνσταντίνου Βολανάκη , Γιάννη Τσαρούχη , Χρήστου Καπράλου , Γιάννη Μόραλη , Θεόφιλου , Γιώργου Ζαγγολόπουλου κ. ά.
Συνολικά στην Πινακοθήκη και τα παραρτήματά της εκτίθενται πάνω από 15.000 έργα .
Διαθέτει επίσης μια μικρότερη συλλογή δυτικοευρωπαϊκής τέχνης με σημαντικούς πίνακες , ενώ στο κεντρικό της κτίριο λειτουργεί και βιβλιοθήκη με αρχειακό υλικό και συντηρητήριο .
Βλ . και λήμμα : ( εικονογραφημένος ) Κατάλογος έργων της Εθνικής Πινακοθήκης Ο κατάλογος που ακολουθεί βασίζεται –ολοκληρωτικά σχεδόν – στην έκδοση της Εθνικής Πινακοθήκης « Εθνική Πινακοθήκη , 100 χρόνια » ( β΄έκδοση , Αθήνα 2001 ) .
Δεν είναι βέβαια εξαντλητικός αλλά καταγράφει πλήρως την πορεία της ελληνικής ζωγραφικής από την επομένη της Αλώσεως μέχρι το τέλος του 20ου αιώνα . ( Λεπτομερής παρουσίαση των έργων στην ιστοσελίδα της Πινακοθήκης ) Ο ενταφιασμός του Χριστού , Ελ Γκρέκο Πορτρέτο του Simon Marten Dircsz , Πίτερ Άρτσεν Ελιέζερ και Ρεβέκκα Τζιοβάννι Μπαττίστα Τιέπολο Παιδική συναυλία , Γεώργιος Ιακωβίδης Η Έξοδος του Μεσολογγίου , Θεόδωρος Βρυζάκης ( 1853 ) Στην αποβάθρα , Κωνσταντίνος Βολανάκης Καΐκι στις Σπέτσες , Ιωάννης Αλταμούρας Το παιδί με τα κουνέλια , Πολυχρόνης Λεμπέσης Καμμένη Σαντορίνης , Κωνσταντίνος Μαλέας Κορίτσι με μαντήλι , Περικλής Πανταζής Τα πρώτα πενήντα χρόνια της λειτουργίας της Εθνικής Πινακοθήκης ( έως το 1950 ) θα σφραγιστούν από την έλλειψη μόνιμης στέγης και το νομαδικό της βίο στην πόλη , αλλάζοντας ουσιαστικά τέσσερις τοποθεσίες , μέχρι να καταλήξει σε αυτή που βρίσκεται σήμερα , στο τρίγωνο των οδών Βασιλέως Κωνσταντίνου , Βασιλέως Αλεξάνδρου και Μιχαλακοπούλου .
Κατά την ίδρυσή της το 1900 , η Εθνική Πινακοθήκη στεγαζόταν στο κεντρικό κτήριο του Πολυτεχνείου στην οδό Πατησίων και η εύρεση λύσης για τη μόνιμη στέγη της αποτέλεσε βασική μέριμνα του πρώτου διευθυντή της , του Γιώργου Ιακωβίδη .
Το 1914 με το Νόμο 477 το Δημόσιο παραχώρησε στην Εθνική Πινακοθήκη οικόπεδο επί των οδών Ριζάρη και Βασιλίσσης Σοφίας ( εκεί που βρίσκεται σήμερα το Πολεμικό Μουσείο ) , όπου βρισκόταν ο στρατώνας του Πυροβολικού .
Η προσπάθεια ανέγερσης του κτηρίου της Πινακοθήκης στο εν λόγω οικόπεδο απέβη άκαρπη λόγω των αντιστάσεων των στρατιωτικών , στους οποίους ανήκε το οικόπεδο , αλλά και της ατελέσφορης προσπάθειας εύρεσης της απαραίτητης χρηματοδότησης .
Η επόμενη απόπειρα λύσης του κτηριακού ζητήματος της Πινακοθήκης έλαβε χώρα γύρω στο 1926 , όταν ο τότε διευθυντής της , ο Ζαχαρίας Παπαντωνίου , προέβη στην αγορά του Ιλίου Μελάθρου ( σημερινό Νομισματικό Μουσείο ) , έργο του αρχιτέκτονα Έρνστ Τσίλλερ και πρώην οικία του Ερρίκου Σλήμαν , με την αρωγή του κληροδοτήματος Αλεξ .
Σούτζου . Όμως , η αγορά αυτή ματαιώθηκε τελικά λόγω της ακαταλληλότητας του κτηρίου να φιλοξενήσει εκθέσεις ζωγραφικής .
Κατά τη διάρκεια του Β΄ Παγκόσμιου Πολέμου , όπου η Εθνική Πινακοθήκη παρέμεινε χωρίς μόνιμη στέγη , οι συλλογές της φυλάχθηκαν στις υπόγειες αποθήκες του Εθνικού Αρχαιολογικού Μουσείου .
Το 1949 ο τότε διευθυντής της Πινακοθήκης Μαρίνος Καλλιγάς , αναγκάζεται λόγω τεχνικών έργων να μεταφέρει τα έργα και τις υπηρεσίες της Πινακοθήκης από το Αρχαιολογικό Μουσείο στο Casa d ’ Italia ( Ιταλικό Μορφωτικό Ινστιτούτο Αθηνών ) , όπου παρέμειναν για τρία χρόνια , μέχρι που αποφασίστηκε η μετεγκατάστασή τους στους στρατώνες που βρίσκονταν στη γωνία Βασιλίσσης Σοφίας και Ριζάρη .
Κατά το διάστημα 1952 - 1959 η Εθνική Πινακοθήκη ανέπτυξε εκθεσιακή δραστηριότητα στο Ζάππειο Μέγαρο , με επιλογές από τις συλλογές της .
Πολυτεχνείο , Εθνικό Αρχαιολογικό Μουσείο , Ιταλικό Μορφωτικό Ινστιτούτο ( Casa d ’ Italia ) , Στρατώνες οδού Ριζάρη .
Ο Μ.
Καλλιγάς έχοντας ως βασικό του στόχο την επίλυση του προβλήματος της μόνιμης στέγης του μουσείου , επανέφερε στο προσκήνιο το θέμα της διεκδίκησης του οικοπέδου της οδού Ριζάρη , που είχε παραχωρηθεί στην Εθνική Πινακοθήκη το 1914 , αλλά δεν είχε προχωρήσει ποτέ η αξιοποίησή του .
Οι δυσκολίες που προέκυψαν από την επιλογή του συγκεκριμένου χώρου αφορούσαν τόσο τη διαμφισβήτηση του ίδιου του οικοπέδου , όσο και την εξεύρεση οικονομικών πόρων για την ανοικοδόμηση του κτηρίου .
Αρχικά , το Υπουργείο Εξωτερικών μετά τον πόλεμο είχε υποδείξει στην Αμερικάνικη Πρεσβεία το συγκεκριμένο κομμάτι γης , ως κατάλληλο για την ανέγερση του δικού της κτηρίου , αλλά όταν το 1950 ενημερώθηκε σχετικά η αμερικάνικη πλευρά έδειξε κατανόηση και εγκατέλειψε αυτή την ιδέα .
Στη συνέχεια ο Ελληνικός Στρατός , που είχε στρατώνες του Πυροβολικού στο συγκεκριμένο οικόπεδο , προέβαλε έντονες αντιδράσεις και χρειάστηκαν έξι χρόνια σκληρής διαπραγμάτευσης για την οριστική λύση του ζητήματος , υπέρ της Πινακοθήκης .
Στη συνέχεια ο Μ.
Καλλιγάς επιδόθηκε σε έναν επιπλέον αγώνα για να εξασφαλιστεί η χρηματοδότηση του έργου , ο οποίος κατέληξε επιτυχής με τη συνένωση της Εθνικής Πινακοθήκης με το Μουσείο Αλεξάνδρου Σούτζου σε ενιαίο Νομικό Πρόσωπο Δημοσίου Δικαίου , με το Νόμο 2814 του 1954 .
Στις 14.06.1956 προκηρύχθηκε ο πανελλήνιος αρχιτεκτονικός διαγωνισμός για τη μελέτη του κτηρίου της Πινακοθήκης , ο οποίος ήταν ο ένας από τους δύο σημαντικότερους διαγωνισμούς για δημόσια κτήρια κατά τη δεύτερη μεταπολεμική περίοδο του `` εκσυγχρονισμού '' , που εκίνησε το 1957 και διαδέχτηκε την πρώτη μεταπολεμική περίοδο της `` ανασυγκρότησης '' .
Στην Κριτική Επιτροπή του διαγωνισμού συμμετείχαν οι Α.
Βαλαωρίτης , Δ.
Ευαγγελίδης , Μ.
Καλλιγάς , Χ.
Καρούζος , Π.
Μιχελής , Α.
Νταής , Κ.
Πάγκαλος , Γ.
Πάντζαρης , Δ.
Πικιώνης και Ε.
Ρουσόπουλος .
Η συμμετοχή στο διαγωνισμό ήταν πρωτόγνωρη για την εποχή , καθώς 75 περίπου αρχιτέκτονες υπέβαλαν 40 μελέτες .
Στις 20.06.1957 ανακοινώθηκε το πόρισμα της Επιτροπής το οποίο απένειμε το Α΄ Βραβείο στη μελετητική ομάδα των : Ν.
Μουτσόπουλου , Π.
Μυλωνά και Δ.
Φατούρου , από την οποία θα αποχωρήσει αργότερα ο Ν.
Μουτσόπουλος .
Ο άλλος διαγωνισμός ήταν αυτός της Πολυτεχνικής Σχολής της Θεσσαλονίκης .
Το σχέδιο της μελέτης που κέρδισε το Α΄ Βραβείο των Ν.
Μουτσόπουλου , Π.
Μυλωνά και Δ.
Φατούρου , ήταν φορέας των αξιών του διεθνούς μοντέρνου κινήματος και συγκεκριμένα του μπρουταλισμού , καθώς και του έργου του εμβληματικού μοντέρνου αρχιτέκτονα Le Corbusier .
Το οικοδομικό σύμπλεγμα συνέθεταν δύο χωριστά κτηριακά σύνολα που επικοινωνούσαν με τζαμωτό υπόστεγο διάδρομο .