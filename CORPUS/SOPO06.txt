Η απόφαση αυτή έχει δεχτεί αρνητική κριτική από διάφορες πλευρές .
Ο κοινοβουλευτικός εκπρόσωπος του ΣΥΡΙΖΑ Θ.
Δρίτσας χαρακτήρισε την απόφαση « υποκριτική και απάνθρωπη » .
Οι Οικολόγοι Πράσινοι χαρακτήρισαν το τείχος ως το « ελληνικό τείχος του αίσχους » μέσω της εκπροσώπου Τύπου του κόμματος , Ελεάννας Ιωαννίδου .
Η υπεύθυνη του Τομέα Ενημέρωσης του Γραφείου Ελλάδας της Ύπατης Αρμοστείας του ΟΗΕ για τους πρόσφυγες , Καίτη Κεχαγιόγλου , είπε `` κάθε κράτος έχει το δικαίωμα να ελέγχει τα σύνορά του , αλλά με το να χτίζουμε τείχη , σπάνια δίνουμε ριζική λύση στα προβλήματα '' .
Ο Δήμαρχος Σουφλίου χαρακτήρισε την απόφαση `` πρόχειρη λύση που δεν θα φέρει αποτελέσματα '' και είπε επίσης ότι `` Από την Αλεξανδρούπολη έως το Ορμένιο είναι απόσταση 150 χιλιόμετρα .
Τι θα σταματήσει ένας φράχτης μόλις 12,5 χιλιόμετρα ; '' .
Ο πρόεδρος των αστυνομικών υπαλλήλων Έβρου , Κώστας Χατζηαναγνώστου υποστήριξε ότι ο φράκτης δεν θα λύσει το πρόβλημα αλλά « τα κυκλώματα διακίνησης θα μεταφέρουν τους μετανάστες στην παρέβρια περιοχή , στις όχθες του ποταμού Έβρου και όχι στα χερσαία σύνορα » .
Αρνητική κριτική για το τείχος έλαβε η Ελλάδα από τον εκπρόσωπο της Ευρωπαϊκής Επιτροπής ο οποίος είπε : `` οι φράκτες και τα τείχη έχει αποδείξει το παρελθόν ότι είναι προσωρινά μέτρα και δεν βοηθούν στην οργανωμένη αντιμετώπιση της μετανάστευσης '' .
Ο Κωνσταντίνος Τσιτσελίκης ( επίκουρος καθηγητής στο Πανεπιστήμιο Μακεδονίας και αντιπρόεδρος της Ελληνικής Ένωσης για τα Δικαιώματα του Ανθρώπου ) σχολίασε σχετικά με τον φράκτη : « Η ύψωση , όμως , του συρμάτινου φράκτη , αλλά και κάθε μέτρο ( βλ . την περίφημη FRONTEX ) που αποσκοπεί στον αποκλεισμό της πρόσβασης σε άτομα που δικαιούνται διεθνούς προστασίας , υπονομεύει τα δικαιώματα του ανθρώπου και το κράτος δικαίου και κατά συνέπεια τη θέση του καθένα μας στην ελληνική δικαιοταξία .
Εν τέλει το μόνο αποτέλεσμα που μπορεί να έχουν τέτοια μέτρα είναι να θέσουν ανθρώπινες ζωές σε κίνδυνο , όπως συνέβαινε και με τα ναρκοπέδια » .
Κατά τη συγγραφέα και ηθοποιό Αφροδίτη Αλ Σαλέχ το τείχος θα είναι αναποτελεσματικό και θα αυξηθεί η κερδοσκοπία των λαθροδιακινητών και ο αριθμός των νεκρών μεταναστών .
Λίγες μέρες μετά την υπογραφή της σύμβασης για τον φράκτη , στις 19 Ιανουαρίου 2012 , ο πρόεδρος του Συμβουλίου της Ευρώπης Τζιάκομο Σαντίνι σχολίασε αρνητικά τον φράκτη δηλώνοντας : πως « η τοποθέτηση του φράκτη στα σύνορα Ελλάδος-Τουρκίας , δεν πρόκειται να δώσει λύση στο πρόβλημα της αθρόας εισόδου μεταναστών από τον Έβρο » .
Το καλοκαίρι 2011 δημοσιεύτηκαν άρθρα για την κατασκευή τάφρου παράλληλα με τα ελληνοτουρκικά σύνόρα στον Έβρο , μήκους 120 χιλιομέτρων , βάθους 7 μέτρων και πλάτους 30 μέτρων .
Το έργο ξεκίνησε τον Δεκέμβριο 2009 ως αμυντικό έργο ύψιστης στρατηγικής σημασίας ( αντιαρματική τάφρος ) με πόρους του υπουργείου Εθνικής Άμυνας και του Γενικού Επιτελείου Στρατού .
Η γερμανική εφημερίδα Berliner Zeitung χαρακτήρισε το έργο ως μυστικό σχέδιο οχύρωσης κατά της μετανάστευσης .
Αρνητική κριτική στην τάφρο έκανε εκπρόσωπος για τα ανθρώπινα δικαιώματα από την οργάνωση Pro Asyl δηλώνοντας ότι « η τάφρος στον Έβρο είναι παράλογη » και ότι « τέτοιες ενέργειες αυξάνουν το φόρο αίματος που πληρώνουν οι πρόσφυγες , όταν περνούν τα σύνορα » .
Η ελληνική κυβέρνηση επιβεβαίωσε το έργο της τάφρου ως στρατιωτικό σχέδιο εθνική ασφάλειας και άμυνας .
Η κατασκευή της τάφρου σχολιάστηκε αρνητικά και από την Τουρκία .
Στις 15 Ιανουαρίου 2011 έγινε συγκέντρωση στην Αθήνα , από διάφορους φορείς , κατά του φράκτη , την οποία αποκάλεσαν αντιρατσιστική , ενώ από τα κύρια αιτήματα ήταν η μη κατασκευή του φράκτη .
Παράλληλα έγινε και αντισυγκέντρωση στην περιοχή του Αγίου Παντελεήμονα , με επικεφαλής τον δημοτικό σύμβουλο του Δήμου Αθηναίων Νικόλαο Μιχαλολιάκο της Χρυσής Αυγής .
Η προγραμματισμένη συναυλία στον Άγιο Παντελεήμονα ακυρώθηκε . Άτομα που συμμετείχαν στην αντι-συγκέντρωση βρισκόντουσαν στην πλατεία από τις 07:00 το πρωί και απέτρεψαν την τοποθέτηση εξέδρας και μικροφωνικής εγκατάστασης .
Η πορεία όταν έφτασε ένα τετράγωνο πριν την πλατεία Αγίου Παντελεήμονα ακινητοποιήθηκε .
Μέλη της Χρυσής Αυγής προσπάθησαν να προσεγγίσουν τους διαδηλωτές και ήρθαν σε σύγκρουση με τις δυνάμεις των ΜΑΤ τα οποία χρησιμοποίησαν χημικά για να τους απομακρύνουν .
Από την αντισυγκέντρωση στον Άγιο Παντελεήμονα δημοσιεύτηκε φωτογραφία στην οποία κρατά σιδηρολοστό ο υποψήφιος του ΛΑΟΣ για τη θέση δημάρχου Θήβας , Νίκος Τουτούζας .
Μετά την δημοσίευση της φωτογραφίας αυτής ο πρόεδρος του ΛΑΟΣ ( Γιώργος Καρατζαφέρης ) τον απομάκρυνε από το κόμμα .
Στις 17 Ιανουαρίου 2011 , το θέμα της πορείας στον Άγιο Παντελεήμονα και την εμπλοκή της Χρυσής Αυγής έφερε στο δημοτικό συμβούλιο του Δήμου Αθηναίων , η `` Ανταρσία στις γειτονιές της Αθήνας '' ( δημοτική κίνηση της ΑΝΤΑΡΣΥΑ ) .
Ο Νικόλαος Μιχαλολιάκος , συνοδευόμενος από οκτώ σωματοφύλακες , αντέδρασε απευθύνοντας ναζιστικό-φασιστικό χαιρετισμό και αποχώρησε δηλώνοντας « να χαίρεστε τους Πακιστανούς και τους Μπανγκλαντεσιανούς που τους κάνατε Έλληνες και σας ψηφίσανε » .
Η αντίδραση του Μιχαλολιάκου σχολιάστηκε αρνητικά από τον δήμαρχο της Αθήνας Γιώργο Καμίνη , τον πρόεδρο του δημοτικού συμβουλίου Παναγιώτη Μπέη και τον πρώην δήμαρχο Νικήτα Κακλαμάνη .
Αρκετοί μετανάστες από τα παράλια της Τουρκίας εισέρχονται στην Ελλάδα μέσω του Αιγαίου , χρησιμοποιώντας βάρκες .
Το πέρασμα του Αιγαίου είναι επικίνδυνο και έχουν καταγραφεί περιπτώσεις πνιγμών .
Σύμφωνα με την εφημερίδα η Αυγή , κατά το διάστημα 2007-2009 , 511 μετανάστες πνίγηκαν στο Αιγαίο κατά την προσπάθειά τους να εισέλθουν στην Ελλάδα .
Οι συνθήκες κράτησης μεταναστών στα κέντρα κράτησης μεταναστών όπως στην Παγανή και στην Σάμο έχουν λάβει αρνητικές κριτικές .
Αρκετές φορές η κατάσταση με την παράνομη μετανάστευση στο Αιγαίο έχει ξεπεράσει τα όρια με τους τοπικούς φορείς να αναφέρουν πως η κατάσταση έχει φτάσει στο απροχώρητο και να καλούν συχνά όλους τους αρμόδιους φορείς του τόπου ώστε να αντιμετωπίσουν από κοινού το πρόβλημα με αστυνομικές δράσεις .
Στην Λέσβο λειτουργεί το κέντρο κράτησης μεταναστών στην Παγανή , το οποίο λόγω άθλιων συνθηκών έχει χαρακτηριστεί στην ιστοσελίδα του πρώην πρωθυπουργού , Γεωργίου Παπανδρέου , ως `` κολαστήριο ψυχών '' .
Στις 22 Οκτωβρίου 2009 ο Σπύρος Βούγιας , υφυπουργός Προστασίας του Πολίτη επισκέφτηκε το κέντρο κράτησης της Παγανής και δήλωσε « συγγνώμη για το έλλειμμα ανθρωπιάς » , « σε αυτή την αποθήκη ψυχών , όπου η κόλαση του Δάντη ωχριά μπροστά της » , « οι συνθήκες είναι άθλιες , είναι απάνθρωπες , θίγουν τον πυρήνα της ανθρώπινης αξιοπρέπειας » .
Μετά την επίσκεψη του Σπύρου Βούγια αποφασίστηκε το κλείσιμο του κέντρου κράτησης της Παγανής .
Το κέντρο κράτησης της Παγανής ήταν αρχικά σχεδιασμένο για κράτηση 300 ανθρώπων αλλά υπήρξαν στιγμές που 1.200 μετανάστες ήταν στοιβαγμένοι χωρίς ιατρική βοήθεια και υπό άθλιες συνθήκες υγιεινής , δεχόμενοι σωματική βία από φύλακες .
Η Ελλάδα καταδικάστηκε στις 5 Απριλίου 2011 από το Δικαστήριο Ανθρωπίνων Δικαιωμάτων για την παράνομη κράτηση ανήλικου Αφγανού .
Μεγάλος αριθμός μεταναστών που εισέρχονται στην Ελλάδα παράνομα , καταλήγουν στο κέντρο της Αθήνας , χωρίς να υπάρχει κάποια επίσημη υποδομή ή μέριμνα από την πλευρά της Πολιτείας .
Από το 2008 το μέγεθος της μεταναστευτικής τάσης στο κέντρο της Αθήνας είναι μεγάλος .
Στο ιστορικό κέντρο ( 6ο , 4ο και 1ο διαμέρισμα της Αθήνας ) οι μετανάστες έχουν βρεθεί στο επίκεντρο επιθέσεων ακροδεξιών ομάδων με την αδράνεια πολλές φορές της αστυνομίας και πολλοί από αυτούς έχουν πρόβλημα στην εύρεση διαμονής .
Στην Αθήνα οι μετανάστες πέφτουν πολλές φορές θύματα οργανωμένων κυκλωμάτων τα οποία τους εκμεταλλεύονται ως φθηνό εργατικό δυναμικό .
Σύμφωνα με έρευνα που παρουσιάστηκε τον Μάϊο 2011 σε ημερίδα του Καποδιστριακού Πανεπιστημίου Αθηνών , οι μετανάστες στην Ελλάδα έχουν ίση πρόσβαση στην αγορά εργασίας με τους Έλληνες αλλά δουλεύουν περισσότερο χωρίς πλήρη εργασιακά δικαιώματα .
Σύμφωνα με την έρευνα αυτή , που διεξήχθη το διάστημα 2009-2010 , μόνο το 60 % των μεταναστών είναι ασφαλισμένοι , οι μισθοί τους είναι κατώτεροι κατά 40 % από τους αντίστοιχους μισθούς που έχουν οι Έλληνες και για τις ίδιες εργασίες δουλεύουν περισσότερες ώρες .
Οι μετανάστες ετεροαπασχολούνται σε διαφορετικά πεδία από ότι οι Έλληνες όπως γεωργικές και οικοδομικές εργασίες .
Στην Αθήνα οι μετανάστες αντιμετωπίζουν δυσκολίες στο να ενοικιάσουν κατοικία και έτσι συνήθως αναγκάζονται να νοικιάσουν διαμερίσματα τα οποία μοιράζονται με άλλους μετανάστες .
Οι περισσότεροι μετανάστες στο κέντρο της Αθήνας , στις οδούς Γερανίου , Σαπφούς , Μενάνδρου , Νικηφόρου και Βηλαρά .
Πολλές φορές μέσα τα διαμερίσματα ζουν , σε κακές υγειονομικές συνθήκες , 30-40 μετανάστες και υπάρχουν περιπτώσεις όπου 100 άτομα μοιράζονται μια τουαλέτα .
Κάποιες παλιές πολυκατοικίες του κέντρου οι ιδιοκτήτες τις εκμισθώνουν σε έναν μεσάζοντα `` επιστάτη '' , συνήθως αλλοδαπό , ο οποίος αναλαμβάνει την ενοικίαση σε μετανάστες και την παραλαβή των ενοικίων από αυτούς .
Υπάρχουν περιπτώσεις διαμερισμάτων όπου χώροι νοικιάζονται με την ώρα .
Την Άνοιξη του 2009 παρουσιάστηκε από τα μέσα μαζικής ενημέρωσης η περίπτωσης μιας παραμελημένης από τους ιδιοκτήτες πολυκατοικίας ( γκέτο μεταναστών ) στο κέντρο της Αθήνας και συγκεκριμένα στην οδό Μενάνδρου 77 .
Η πολυκατοικία αυτή , σύμφωνα με την έκθεση της Διεύθυνσης Υγειονομικού Ελέγχου της Νομαρχίας Αθηνών , είχε άσχημες υγειονομικές συνθήκες : ο αγωγός αποχετευτικού δικτύου ήταν χαλασμένος και υπήρχε διαρροή των λυμάτων ενώ στο υπόγειο και στο ακάλυπτο χώρο υπήρχαν έντομα , τρωκτικά και ακαθαρσίες .
Στις 17 Απριλίου 2009 κατόπιν εισαγγελικής παραγγελίας , για την προάσπιση της δημόσιας υγείας , έγινε από τον Δήμο Αθηναίων καθαρισμός της πολυκατοικίας και διόρθωση του αγωγού λυμάτων .
Στην πολυκατοικία της Μενάνδρου 77 , το ενοίκιο χώρυ 20 τ.μ . ( όπου το 2010 διέμεναν 4 Αφγανοί ) κόστιζε 350 ευρώ το μήνα .
Τον Μάιο του 2011 παρουσιάστηκε , σε ημερίδα που οργανώθηκε από το Εθνικό και Καποδιστριακό Πανεπιστήμιο Αθηνών , πρωτογενής έρευνα με θέμα τους μετανάστες στην Ελλάδα .
Σύμφωνα με την πανελλαδική έρευνα που διεξήχθη το διάστημα 2009-2010 , μεταξύ 1.800 μεταναστών το 78 % των μεταναστών είναι ικανοποιημένοι από τις συνθήκες στέγασης , αλλά το ποσοστό ιδιοκατοίκησης είναι πολύ χαμηλό και φτάνει το 10,8 % .
Σχετικά με την παλαιότητα των κατοικιών όπου μένουν οι μετανάστες , επικρατεί ικανοποίηση κατά 71,6 % .
Οι μετανάστες στην Αθήνα συχνά έχουν δεχτεί ρατσιστικές επιθέσεις .
Τον Μάρτιο του 2009 , η εκπαιδευτική κοινότητα στην Αθήνα αναστατώθηκε όταν μαθητές του 3ου ΕΠΑΛ Αθηνών έφυγαν από το μάθημά τους και επιτέθηκαν σε Πακιστανούς μέσα στο σπίτι τους στην περιοχή του Κολωνού .
Στις 9 Μαΐου 2009 συγκέντρωση αγανακτισμένων πολιτών και μελών της Χρυσής Αυγής επιτέθηκε σε μετανάστες στην περιοχή της Ομόνοιας και κατόπιν προσπάθησαν να εισέλθουν στο εγκαταλειμμένο παλαιό Εφετείο ( στην οδό Σωκράτους 58 ) το οποίο είχε καταληφθεί από μετανάστες οι οποίοι το χρησιμοποιούσαν ως χώρο κατοικίας . Έχουν δημοσιευτεί άρθρα στον τύπο ότι μετανάστες έχουν δεχτεί ρατσιστικές επιθέσεις μελών της Χρυσής Αυγής και ακροδεξιών οργανώσεων .
Στην Αθήνα δεν υπάρχει τέμενος και οι μουσουλμάνοι μετανάστες χρησιμοποιούν ως τόπους λατρείας κάποιους ανεπίσημα διαμορφωμένους χώρους ( όπως ισόγεια διαμερίσματα διαμορφωμένα ως τζαμιά ) . Έχουν καταγραφεί από τα μέσα μαζικής ενημέρωσης επιθέσεις ακροδεξιών ομάδων στους χώρους αυτούς ( όπως επιθέσεις-εμπρησμοί , γκράφιτι με συνθήματα μίσους ή σβάστικες ) .
Η Ελληνική Αστυνομία έχει κατηγορηθεί αρκετές φορές για βασανιστήρια κατά μεταναστών .
Στις 17 Ιουλίου 2007 , τέσσερις αστυνομικοί μπήκαν σε διαθεσιμότητα , μετά τη δημοσίευση στο διαδίκτυο ενός βίντεο όπου καταγραφόταν ο βασανισμός , στο Αστυνομικό Τμήμα Ομόνοιας , δύο μεταναστών αλβανικής καταγωγής .
Στο ίδιο αστυνομικό τμήμα έχουν καταγραφεί αρκετά περιστατικά κακομεταχείρισης και βασανιστηρίων κατά μεταναστών και έχει παρομοιαστεί με τη φυλακή-κολαστήριο Αμπού Γκράιμπ στο Ιράκ .
Στην παρέλαση της 25ης Μαρτίου 2010 στην Αθήνα , μέλη της Ομάδας Υποβρύχιων Καταδρομών ( Ο.Υ.Κ . ) των Ειδικών Δυνάμεων του στρατού , μετά την παρέλαση , και μπροστά στις εξέδρες των επίσημων στο Σύνταγμα , φώναξαν ρατσιστικά συνθήματα κατά των μεταναστών όπως : « Έλληνας γεννιέσαι , δεν γίνεσαι ποτέ , το αίμα σου θα χύσουμε , γουρούνι Αλβανέ » , « Θα γίνει μακελειό , μετά θα εκδικηθώ , όταν θα προσκυνήσετε σημαία και σταυρό » και « Τους λένε Σκοπιανούς , τους λένε Αλβανούς , τα ρούχα μου θα ράψω με δέρματ ' απ ' αυτούς » .
Στις 29 Μαρτίου 2010 έγινε αντιρατσιστική διαδήλωση για το θέμα αυτό στην Αθήνα ( έξω από το υπουργείο Εθνικής Άμυνας ) ενώ το περιστατικό καταδικάστηκε από τον υπουργό Προστασίας του Πολίτη Μιχάλη Χρυσοχοΐδη , τον ΣΥΡΙΖΑ , το ΚΚΕ , ενώ παράλληλα διατάχθηκε κατεπείγουσα Ένορκη Διοικητική Εξέταση από τον αρχηγό του Λιμενικού Σώματος .
Το Ελληνικό Παρατηρητήριο των Συμφωνιών του Ελσίνκι υπέβαλε μηνυτήρια αναφορά για το θέμα αυτό .
Οι 39 λιμενικοί οι οποίοι κατηγορούνται για τα ρατσιστικά συνθήματα επρόκειτο να δικαστούν στις 20 Σεπτεμβρίου 2011 στο Ναυτοδικείο Πειραιά αλλά η δίκη αναβλήθηκε για τις 16 Δεκεμβρίου .
Στη δίκη , στις 16 Δεκεμβρίου 2011 , μέλη της Χρυσής Αυγής αλλά και εθνικιστικών οργανώσεων συγκεντρώθηκαν για συμπαράσταση .
Κατά τη δίκη δημιουργήθηκαν εντάσεις .
Συγκεκριμένα , κατά την προβολή του βίντεο , παρευρισκόμενοι στην αίθουσα φώναξαν συνθήματα ανάλογου περιεχομένου με αυτά της διμοιρίας και ο συνήγορος πολιτικής αγωγής κατήγγειλε κάποιον από το ακροατήριο ο οποίος έκανε απειλητικές χειρονομίες , ενώ έγινε και απόπειρα χειροδικίας κατά του εκπροσώπου του Ελληνικού Παρατηρητηρίου των Συμφωνιών του Ελσίνκι ( ΕΠΣΕ ) , Παναγιώτη Δημητρά .
Παράλληλα ο δημοσιογράφος Δημήτρης Αγγελίδης , ο οποίος ανέδειξε το θέμα , κατηγορήθηκε ότι πέφτει σε αντιφάσεις .
Στις 20 Δεκεμβρίου 2011 το Ναυτοδικείο Πειραιά έκρινε ως ένοχους δύο από τους 39 άνδρες του Λιμενικού σώματος ( για παραβίαση του αντιρατσιστικού νόμου 927/1979 ) .
Η ποινή που επιβλήθηκε ήταν φυλάκιση 3 μηνών και 15 ημερών με αναστολή .
Στην παρέλαση της 25ης Μαρτίου 2011 , ακροδεξιοί οι οποίοι πετούσαν φυλλάδια της Χρυσής Αυγής και φώναζαν ρατσιστικά συνθήματα , επιτέθηκαν με καδρόνια κατά Αφγανών μεταναστών , τραυματίζοντας 2 μετανάστες οι οποίοι έκαναν απεργία πείνας στο χώρο των Προπυλαίων του Πανεπιστήμιου Αθηνών .
Επίσης , ακροδεξιοί επιτέθηκαν σε μετανάστες που πωλούσαν ελληνικές σημαίες στην πλατεία Συντάγματος .
Το 2011 , κατά τη διάρκεια της οικονομικής κρίσης στην Ελλάδα , αυξήθηκαν τα κρούσματα ρατσιστικής βίας , από ακροδεξιές ομάδες στις οποίες συμμετέχουν και μαθητές , εναντίον μεταναστών .
Στις 18 Σεπτεμβρίου 2011 , επίθεση με μαχαίρι στην κοιλιά δέχτηκε Αφγανός μετανάστης ενώ στις 10 Σεπτεμβρίου 2011 έγιναν επιθέσεις σε σπίτια Πακιστανών .
Επιθέσεις έχουν γίνει και σε υποστηρικτές των μεταναστών .
Στις 26 Αυγούστου 2011 στο Περιστέρι , αντιεξουσιαστής δέχτηκε σοβαρή επίθεση με 8 μαχαιριές αλλά επέζησε .
Επίθεση δέχτηκε και η Κατερίνα Πατρικίου , δημοτική Σύμβουλος Πετρούπολης με τον συνδυασμό Ανυπόταχτη Πετρούπολη , και καταγράφηκε προπηλακισμός μιας αριστερής δασκάλας .