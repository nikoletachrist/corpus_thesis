Έτσι ο Τζέιμς μεγαλώνοντας έγινε αλαζόνας , υπερόπτης και περήφανος , αλλά κατά βάθος ένα καλό άτομο .
Ο Τζέιμς άρχισε την πρώτη του χρονιά στο Χόγκουαρτς το 1971 και μπήκε στον κοιτώνα του Γκρίφιντορ .
Στο τρένο για το Χόγκουαρτς έγινε αμέσως κολλητός με τον Σείριο Μπλακ ( σύμφωνα με αναμνήσεις από το τελευταίο βιβλίο ) και μετά το ίδιο βράδυ με τον Ρέμους Λούπιν και τον Πίτερ Πέτιγκριου .
Αν και ήταν περισσότερο σκανταλιάρης παρά εργατικός , ήταν ένας άριστος μαθητής .
Κάποια στιγμή έγινε Ανιχνευτής του κοιτώνα του στο Κουίντιντς και είχε μεγάλο ταλέντο σε αυτό .
Τον μεγαλύτερο χρόνο του στο σχολείο ήταν ένας σχεδόν αντιπαθητικός νέος , που του άρεσε να επιδεικνύεται και με την τεράστια αυτοπεποίθησή του άγγιζε τα όρια της αλαζονείας .
Σύμφωνα με την Λίλι , είχε το συνήθειο να ανακατεύει τα μαλλιά του , για να τα κάνει πιο ανάκατα και έτσι να φαίνεται ότι μόλις κατέβηκε από το σκουπόξυλό του .
Ο Τζέιμς με τον Σείριο ήταν διάσημοι σε όλο το σχολείο , αφού ήταν οι καπετάν φαρσέρ του σχολείου , και μαζί συνήθιζαν να κάνουν πολλές φάρσες ( και μερικές φορές με τη συνοδεία του Ρέμους και του Πίτερ ) .
Ο Τζέιμς είχε επίσης τη συνήθεια να ρίχνει κατάρες και ξόρκια σε αθώους μαθητές , μόνο και μόνο επειδή μπορούσε , και κυρίως τον Σέβερους Σνέιπ , έναν Σλίθεριν που ήταν στην ίδια χρονιά με αυτόν .
Ο Τζέιμς και ο Σείριος γνώρισαν τον Σνέιπ και την Λίλι στο τρένο .
Από την πρώτη στιγμή αντιπάθησαν ο ένας τον άλλο , όταν ο Τζέιμς και ο Σείριος τον πρόσβαλαν .
Από τότε ήταν εχθροί καθ'όλη την διάρκεια των σπουδών τους .
Ο Ρέμους και ο Σείριος ( στο πέμπτο βιβλίο ) εξήγησαν στον Χάρι ότι ο λόγος για αυτή την εχθρότητα , ήταν η ζήλεια του Σνέιπ για τη δημοφιλότητα του Τζέιμς και το ταλέντο του στο Κουίντιτς , και το ότι ο Σνέιπ ενδιαφερόταν και μελετούσε τις Σκοτεινές Τέχνες , κάτι που ο Τζέιμς απεχθανόταν .
Ο Σνέιπ πάντα ακολούθαγε κρυφά τους τέσσερις φίλους ( τον Τζέιμς , τον Σείριο , τον Ρέμους και τον Πίτερ ) ψάχνοντας αφορμές για να τους αποβάλλει .
Ο Τζέιμς με τη σειρά του , του έριχνε ξόρκια .
Ο Τζέιμς περνούσε τον μεγαλύτερο χρόνο του στο σχολείο κυνηγώντας την Λίλι Έβανς , μια ελκυστική μαθήτρια του Γκρίφιντορ , που πήγαινε ίδια χρονιά με τον Τζέιμς και που την φώναζε με το επώνυμό της .
Η Λίλι ήταν ίσως η μόνη μαθήτρια στο σχολείο , εκτός από τον Σνέιπ , που δεν ήταν καθόλου εντυπωσιασμένη από τον Τζέιμς , αφού τον θεωρούσε αλαζόνα και αντιπαθητικό .
Κάποτε ενώ ο Τζέιμς και οι φίλοι του εκφόβιζαν τον Σνέιπ η Λίλι απαίτησε από τον Τζέιμς να σταματήσει , ο Τζέιμς της απάντησε λέγοντας : `` Θα το κάνω , αν δεχτείς να βγεις μαζί μου , Έβανς '' . Όταν επιτέλους τον άφησε ελεύθερο , ο Σνέιπ μέσα στην ταπείνωση του και στο θυμό του αποκάλεσε την Λίλι : '' Ήλιθια λασποαίματη '' .
Ο Τζέιμς απαίτησε από τον Σνέιπ να της ζητήσει συγγνώμη , αλλά η Λίλι του απάντησε ότι ήταν χειρότερος από εκείνον και ότι δεν θα έβγαινε μαζί του , ακόμα και αν έπρεπε να διαλέξει ανάμεσα σε αυτόν και στο γιγάντιο καλαμάρι .
Η φιλία του Σνέιπ με τη ζωηρή και όμορφη Λίλι , πιθανότατα να άναψε ζήλεια στον Τζέιμς , και γι'αυτό το λόγο προκλήθηκε ακόμη μεγαλύτερη εχθρότητα ανάμεσα στους δύο .
Στη δεύτερη χρονιά του , ο ίδιος , ο Σείριος και ο Πίτερ συμπέραναν ότι ο Ρέμους ήταν λυκάνθρωπος .
Από να τον εγκαταλείψουν ( κυρίως ο Τζέιμς επέμενε ότι λόγω αυτού του προβλήματος , δεν σήμαινε ότι ήταν τελείως αφύσικος ) πέρασαν τρία χρόνια προσπαθώντας να μάθουν να γίνονται Ζωομάγοι , έτσι ώστε να κρατάνε συντροφιά στον Ρέμους όταν μεταμορφωνόταν .
Ο ίδιος έπαιρνε την μορφή ενός αρσενικού ελαφιού , ο Σείριος την μορφή ενός μαύρου σκύλου και ο Πίτερ την μορφή ενός ποντικιού /αρουραίου .
Κάποια στιγμή ο Σνέιπ ήταν πολύ περίεργος να μάθει που πήγαινε κάθε μήνα ο Ρέμους , και μια νύχτα πρόσεξε ότι η μαντάμ Πόμφρι τον συνόδευε στην Καλύβα που Ουρλιάζει μέσα από ένα μυστικό πέρασμα , κάτω από την Ιτιά που δέρνει .
Ο Σείριος ( για άγνωστους λόγους ) του είπε ότι το κόλπο για να περάσεις την Ιτιά που δέρνει είναι να πατήσεις τον ρόζο στον κορμό της .
Ο Σνέιπ ακολούθησε τις οδηγίες του Σείριου και κόντευε να φτάσει στην Καλύβα που Ουρλιάζει , όταν ο Τζέιμς τον τράβηξε πίσω .
Παρ'όλο τον κίνδυνο της ζωής του , ο Τζέιμς έσωσε τον Σέβερους από σίγουρο θάνατο και από τα νύχια ενός λυκάνθρωπου . Όμως ο Σνέιπ ήταν ανυποχώρητος και αρνιόταν να πιστέψει ότι ο Τζέιμς του έκανε χάρη , πιστεύοντας ότι το έκανε μόνο και μόνο για να αποφύγει την αποβολή , αφού απεχθανόταν να του είχε χρέος .
Στην ηλικία των δεκάξι ο Τζέιμς και οι γονείς του επέτρεψαν ( με μεγάλη τους χαρά ) τον Σείριο να μείνει μαζί τους , έτσι ώστε να ξεφύγει από την δική του απαίσια οικογένεια , και σύντομα έγινε μέλος της οικογένειάς τους .
Στον έβδομο χρόνο του στο Χόγκουαρτς , ο Τζέιμς είχε χάσει τα περισσότερα αρνητικά χαρακτηριστικά του , και έγινε ακόμα και Αρχιεπιμελιτής , παρ'όλο το γεγονός ότι δεν είχε γίνει στην προηγούμενη χρονιά του Επιμελητής .
Επίσης , κατάφερε επιτέλους να εντυπωσιάσει την Λίλι και άρχισε να βγαίνει ραντεβού μαζί της .
Σταμάτησε να ρίχνει ξόρκια σε αθώους μαθητές για πλάκα , παρ'όλο που συνέχιζε ( κρυφά από την Λίλι ) να το κάνει στον Σνέιπ , και εκείνος με τη σειρά του ανταπέδιδε . `` Σκέφτομαι πως είσαι σαν τον Τζέιμς , που θεωρούσε τη μεγαλύτερη ατιμία να υποπτευθεί τους φίλους του . '' - Ο Ρέμους Λούπιν συγκρίνει τον Χάρι Πότερ με τον πατέρα του Μετά την αποφοίτησή του και ενώ ήταν 18 χρονών , παντρεύτηκε την Λίλι Έβανς και ο Σείριος έγινε κουμπάρος τους . Έπειτα οι τρεις τους ( μαζί με τον Ρέμους και τον Πίτερ ) εντάχθηκαν στο Τάγμα του Φοίνικα και στον πόλεμο εναντίον του Λόρδου Βόρντεμορτ και των Θανατοφάγων του .
Τα επόμενα 3 χρόνια , ο Τζέιμς και η Λίλι αψήφησαν τον Βόλντεμορτ τρεις φορές , κατά τη διάρκεια του πολέμου .
Η πρώτη φορά ήταν όταν αρνήθηκαν να πάνε με το μέρος του , όταν προσπάθησε να τους στρατολογήσει .
Ο Τζέιμς κληρονόμησε μια τεράστια κληρονομία από τους γονείς του , και συνεπώς μπορούσε άνετα να υποστηρίξει οικονομικά την οικογένεια του , χωρίς τη βοήθεια δουλειάς .
Ακόμα , χρησιμοποίησε το πλούτο του για να βοηθήσει τον φίλο του , τον Ρέμους , που ήταν άνεργος γιατί ήταν λυκάνθρωπος .
Η πράσινη λάμψη πλημμύρισε το μικρό χολ , φώτισε το μωρουδιακό καροτσάκι που ήταν αφημένο δίπλα στον τοίχο , έκανε τα κάγκελα της σκάλας να λάμψουν σαν λάμπες φθορίου , και ο Τζέιμς Πότερ σωριάστηκε σαν μαριονέτα με κομμένα τα νήματα ... - Ο Λόρδος Βόλντεμορτ δολοφονεί τον Τζέιμς με την Φονική κατάρα Η Λίλι έμεινε έγκυος το φθινόπωρο του 1979 και οι Πότερ άρχισαν να κρύβονται .
Στις 31 Ιουλίου το 1980 η Λίλι γέννησε τον γιο τους , τον Χάρι Τζέιμς Πότερ .
Σύντομα μετά από αυτό ο Άλμπους Νταμπλντορ τους πληροφόρησε ότι βρίσκονταν σε θανάσιμο κίνδυνο , εξαιτίας μιας προφητείας που αφορούσε τον Βόλντεμορτ και αυτόν που τελικά θα τον εξόντωνε .
Ο Βόλντεμορτ πίστευε ( από πληροφορίες του Σέβερους Σνέιπ ) ότι ο Χάρι ήταν αυτός που θα τον εξόντωνε , γι'αυτό αποφάσισε να τον σκοτώσει .
Το 1981 ο Ντάμπλντορ είπε στους Πότερ ότι το καλύτερο που μπορούνε να κάνουνε για να μείνουν ασφαλής από τον Βόλντεμορτ , ήταν το ξόρκι της Εμπιστοσύνης .
Ο Τζέιμς επέμενε να γίνει ο Σείριος ο φύλακας του μυστικού , παρ'όλο που ο Ντάμπλντορ προσφέρθηκε να το κάνει .
Ο Σείριος όμως είχε ένα διαφορετικό σχέδιο . Έπεισε τον Τζέιμς και την Λίλι να χρησιμοποίησουν τον Πίτερ ως φύλακα του μυστικού , ενώ ο Σείριος θα ήταν το δόλωμα .
Συμφώνησαν και οι μόνοι που ήξεραν για αυτή την αλλαγή ήταν ο Τζέιμς , η Λίλι , ο Σείριος και ο Πίτερ .
Ακόμα και ο Νταμπλντορ με τον Ρέμους κρατήθηκαν στο σκοτάδι .
Σε λιγότερο από μια εβδομάδα ο Πίτερ πρόδωσε τους Πότερ στον Βόλντεμορτ . Όταν ο Βόλντεμορτ έφτασε στο Γκόντρικς Χόλοου στις 31 Οκτωβρίου το 1981 , ο Τζέιμς φώναξε στην Λίλι να πάρει τον Χάρι και να τρέξουν . Όταν η γυναίκα του και ο γιος του έφυγαν από το δώματιο , ήρθε πρόσωπο με πρόσωπο με τον μεγαλύτερο σκοτεινό μάγο όλων των εποχών , έτσι ώστε να δώσει χρόνο στην Λίλι και στον γιο του να φύγουν .
Αλλά κατά λάθος είχε ξεχάσει το ραβδί του στο σαλόνι και έτσι πέθανε ακαριαία από τον Βόλντεμορτ , με την κατάρα Αβάντα Κεντάβρα .
Ο Τζέιμς ήταν ψηλός , αδύνατος άντρας με καστανοπράσινα μάτια και ακατάστατα μαύρα μαλλιά που του πετούσαν στο πίσω μέρος . Όταν ήταν στο Χόγκουαρτς είχε τον αέρα του παραχαϊδεμένου και καλομαθημένου .
Στον πέμπτο του χρόνο άρχισε να φοράει γυαλιά ( αν και στον πρώτο του χρόνο δεν φόραγε ) .
Ο γιος του , ο Χάρι , ήταν φημισμένος ότι του έμοιαζε πάρα πολύ , έχοντας τα ίδια ακατάστατα μαύρα μαλλιά , λεπτό πρόσωπο , στόμα , φρύδια , χέρια , ακόμα και την ίδια κακιά όραση .
Παρ'όλα αυτά , όπως παρατήρησε ο Χάρι στην χειρότερη ανάμνηση του Σνέιπ , η μύτη του Τζέιμς ήταν λίγο μεγαλύτερη από του γιου του . Όταν μεταμορφωνόταν σε ζώο , ο Τζέιμς γινόταν ένα ψηλό και δυνατό κόκκινο ελάφι , αρκετά μεγάλο για να έχει υπό έλεγχο έναν έφηβο λυκάνθρωπο ( μαζί με την τεράστια μορφή σκυλιού σαν αρκούδα , που έπαιρνε ο Σείριος ) .
Ο Τζέιμς ήταν έξυπνος και ταλαντούχος μάγος , αλλά πολύ σκανταλιάρης στα νιάτα του . Ήταν επίσης αλαζόνας και συνέχεια έριχνε ξόρκια σε μαθητές , κυρίως τον Σέβερους Σνέιπ .
Παρ'όλα αυτά είχε και αρκετά καλά χαρακτηριστικά .
Μπορεί να ήταν καθαρόαιμος αλλά διαφωνούσε εντελώς στην < < καθαρότητα > > του αίματος , όπως επίσης διαφωνούσε και απεχθανόταν κάθε προκατάληψη απέναντι στους Μαγκλογεννημένους και στους λυκάνθρωπους ( αφού ο Ρέμους Λούπιν ήταν και ένας από τους αγαπημένους του φίλους ) .
Ο Σνέιπ αργότερα σχολίασε τον Τζέιμς ως τεμπέλη .
Ο Τζέιμς άλλαξε αρκετά στο έβδομο έτος και σταμάτησε να ήταν υπερόπτης , όπως επίσης σταμάτησε να ρίχνει κατάρες στους ανθρώπους για πλάκα .
Επίσης έγινε ένα υπεύθυνο άτομο αφού έγινε και Αρχιεπιμελητής στην τελευταία χρονιά του , και αργότερα έγινε μέλος του Τάγματος του Φοίνικα .
Αξίζει επίσης να σημειωθεί , ότι ήταν ένας πολύ πιστός φίλος , και εμπιστευόταν τους δικούς του φίλους αφού το θεωρούσε ατιμία να τους υποπτευθεί .
Παρ'όλο που δεν έχασε τελείως την επαναστατική του πλευρά , ήταν εμφανές ότι ο Τζέιμς έφυγε από το Χόγκουαρτς ένα πολύ καλύτερο άτομο , απ'ότι όταν μπήκε .
Τέλος , το καλύτερό του χαρακτηριστικό είναι η προθυμία του να θυσιάσει τον εαυτό του για τη ζωή της γυναίκας του και του γιου του .
Με αυτό τον τρόπο απέδειξε ότι είναι ένας άξιος και αληθινός Γκρίφιντορ .
Αφού ο Βόλντεμορτ ζήτησε από τον Τζέιμς να μπει στους Θανατοφάγους του , μπορούμε να συμπεράνουμε ότι ήταν ένας πολύ δυνατός μάγος . Ήταν ικανός να δημουργήσει έναν άρτιο ( ολόσωμο ) Προστάτη ( ένδειξη μιας ανώτερης μαγικής ικανότητας ) . Ένας από τους καλύτερούς του φίλους , ο Ρέμους Λούπιν , είχε δηλώσει ότι ήταν ένας από τους εξυπνότερους μαθητές της εποχής του .
Κάποια στιγμή ο Τζέιμς , ο Σείριος , ο Ρέμους και ο Πίτερ έφτιαξαν τον Μαγικό χάρτη , έναν χάρτη που έδειχνε κάθε γωνιά και μυστικό πέρασμα του Χόγκουαρτς , όπως επίσης και πού βρίσκεται κάθε άτομο .
Απ'έξω γράψανε τα παρατσούκλια τους που είχαν δώσει ο ένας τον άλλον , με βάση τα χαρακτηριστικά που είχαν όταν έπαιρναν τη μορφή του ζώου τους .
Ο Ρέμους ήταν ο Φεγγαρογητεμένος ( επειδή μεταμορφώνεται κάθε πανσέληνο ) , ο Πίτερ ήταν ο Ποντικοουράς ( αφού μεταμορφωνόταν σε ποντίκι ) , ο Σείριος ήταν ο Αλαφροπάτητος ( επειδή είχε ελαφρύ πάτημα όταν μεταμορφωνόταν ως σκύλος ) και ο Τζέιμς ήταν ο Ελαφοκέρατος ( χάρη στα μεγάλα και εντυπωσιακά κέρατά του ) .
Στην έβδομη τους χρονιά στο Χόγκουαρτς , ο επιστάτης του σχολείου κατάσχεσε το χάρτη από τους 4 φίλους και τον έκλεισε στο συρτάρι του .
Εκεί έμεινε κλειδωμένος μέχρι στην πρώτη τους χρονιά να το βρουν οι δίδυμοι Φρεντ και Τζορτζ Ουέσλι .
Αυτός ο Χάρτης πέρασε 5 χρόνια μετά στα χέρια του τριτοετούς τότε Χάρι , όπως και ο μαγικός μανδύας του Τζέιμς , τον οποίο τον είχε πάρει από το πρώτο έτος από τον διευθυντή του .
Ο Τζέιμς είχε στην κατοχή του έναν Αόρατο μανδύα , που τον είχε κληρονομήσει από τον πατέρα του και έκανε αόρατο όποιον τον φορούσε .
Τον χρησιμοποιούσε στα νιάτα του μαζί με τους τρεις φίλους του για να κάνουνε φάρσες .
Επίσης ο Τζέιμς τον χρησιμοποιούσε για να κλέβει φαγητά από τις κουζίνες του Χόγκουαρτς και κάθε πανσέληνο αυτός , ο Σείριος και ο Πίτερ βγαίνανε κρυφά από το κάστρο με τον μανδύα για να πάνε να κάνουνε παρέα στον Ρέμους όταν μεταμορφωνόταν .
Στην πραγματικότητα αυτός ο μανδύας ήταν ένας από τους τρεις Κλήρους του Θανάτου που είχε περάσει από γενιά σε γενιά .
Πριν πεθάνει ο Τζέιμς τον είχε δώσει στον Ντάμπλντορ για να τον εξετάσει αλλά όταν πέθανε , ο Ντάμπλντορ τον έδωσε στον γιο του Τζέιμς , τον Χάρι .
Αυτός με τη σειρά του θα τον δώσει στα παιδιά του και αυτά με τη σειρά τους στα δικά τους παιδιά .