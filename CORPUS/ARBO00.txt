Σε αυτό το επεισόδιο , δεκαεννέα σύντομες ιστορίες απεικονίζουν τις περιπλανήσεις διάφορων χαρακτήρων , κύριων και μικρότερων , στους δρόμους του Δουβλίνου .
Το επεισόδιο τελειώνει με μια περιγραφή της διαδρομής του διοικητή της Ιρλανδίας , Γουίλιαμ Γουόρντ , Κόμη του Ντάντλεϊ , μέσα από τους δρόμους , όπου συναντά διάφορους χαρακτήρες από το μυθιστόρημα .
Σε αυτό το επεισόδιο , το οποίο κυριαρχείται από τα μοτίβα της μουσικής , ο Μπλουμ έχει δείπνο με το θείο του Στήβεν σε ένα ξενοδοχείο , ενώ η γυναίκα του , η Μόλλυ , βγαίνει ραντεβού με τον εραστή της , Μπλέϊζις Μπόιλαν .
Κατά τη διάρκεια του φαγητού , ο Μπλουμ κοιτά τη σαγηνευτική μπαργούμαν και ακούει τον πατέρα του Στήβεν και τους άλλους να τραγουδούν .
Αυτό το κεφάλαιο είναι η αφήγηση από ανώνυμο κάτοικο του Δουβλίνου .
Ο αφηγητής πηγαίνει στην παμπ Μπάρνι Κίρναν όπου συναντά έναν χαρακτήρα ο οποίος αναφέρεται μόνο ως « Πολίτης » . Όταν ο Λέοπολντ Μπλουμ μπαίνει στο μπαρ , τσακώνεται με τον Πολίτη , ο οποίος είναι ένας σκληρός Ιρλανδός επαναστάτης και αντι-Σημίτης .
Το επεισόδιο τελειώνει με τον Μπλουμ να θυμίζει στον Πολίτη ότι ο Σωτήρας του ήταν Εβραίος . Όταν ο Μπλουμ φεύγει από το μπαρ , ο Πολίτης , θυμωμένος , ρίχνει ένα κουτί μπισκότων προς τον Μπλουμ , αλλά δεν τον πετυχαίνει .
Το κεφάλαιο χαρακτηρίζεται από εκτεταμένες αναφορές σε φωνές άλλες από αυτές του ανώνυμου αφηγητή : περιλαμβάνονται τμήματα με νομική ορολογία , βιβλικές περικοπές , και στοιχεία από την Ιρλανδική μυθολογία . Όλη η δράση του επεισοδίου λαμβάνει χώρα στα βράχια του Sandymount Strand , μια περιοχή της ακτογραμμής στα νοτιοανατολικά του κεντρικού Δουβλίνου .
Μια νέα γυναίκα που ονομάζεται Γκέρτυ ΜακΝτάουελ κάθεται στα βράχια με τους δύο φίλους της , την Σίσσυ Κάφφρευ και την Έντυ Μπόρτνμαν .
Οι γυναίκες προσέχουν τρία παιδιά , ένα μωρό και τα τεσσάρων ετών δίδυμα Τόμμυ και Τζάκυ .
Η Γκέρτυ σκέπτεται την αγάπη , το γάμο και τη θηλυκότητα καθώς πέφτει η νύχτα .
Ο αναγνώστης γνωρίζει σταδιακά ότι ο Μπλουμ την παρακολουθεί από απόσταση .
Η Γκέρτυ πειράζει τον θεατή αποκαλύπτοντας τα πόδια και τα εσώρουχά της και ο Μπλουμ αυνανίζεται .
Η αυνανιστική κορύφωση του Μπλουμ απηχεί τα πυροτεχνήματα στο κοντινό παζάρι .
Καθώς η Γκέρτυ αφήνει , ο Μπλουμ συνειδητοποιεί ότι είναι κουτσή και πιστεύει ότι αυτός είναι ο λόγος για τον οποίο έχει « μείνει στο ράφι » .
Μετά από αρκετές αποκλίσεις στη σκέψη του , αποφασίζει να επισκεφθεί τη Μίνα Πιούρφοϊ στο μαιευτήριο .
Είναι αβέβαιο πόσο από το επεισόδιο είναι οι σκέψεις της Gerty και πόσο είναι η σεξουαλική φαντασία του Μπλουμ .
Μερικοί πιστεύουν ότι το επεισόδιο χωρίζεται σε δύο μισά : το πρώτο ήμισυ της εξαιρετικά ρομαντικής άποψης της Γκέρτυ , και το άλλο μισό από το μεγαλύτερο και ρεαλιστικότερο Μπλουμ .
Ωστόσο , ο ίδιος ο Τζόις είπε ότι « τίποτα δεν συνέβη μεταξύ της Γκέρτυ και του Μπλουμ . Όλα έλαβαν χώρα στη φαντασία του Μπλουμ » .
Η « Ναυσικά » προσέλκυσε τεράστια φήμη , κατά τη διάρκεια της έκδοσης του βιβλίο σε συνέχειες .
Το ύφος του πρώτου μισού του επεισοδίου προέρχεται από ρομαντικά περιοδικά ( και παρωδίες ) και μικρές νουβέλες .
Ο Μπλουμ επισκέπτεται το μαιευτήριο όπου η Μίνα Πιούρφοϊ περιμένει να γεννήσει και εκεί τελικά συναντά τον Στίβεν , ο οποίος έχει πιει με τους συναδέλφους του , φοιτητές ιατρικής και αναμένει την άφιξη του Μπακ Μάλλιγκαν .
Ως ο μοναδικός πατέρας στην παρέα , ο Μπλουμ ανησυχεί για τη Μίνα Πιούρφοϊ που γεννά .
Αρχίζει να σκέφτεται τη σύζυγό του και τις γεννήσεις των δύο παιδιών του .
Σκέφτεται επίσης για την απώλεια του μοναδικού κληρονόμου του , Ρούντι .
Οι νεαροί άνδρες γίνονται πιο τολμηροί και μάλιστα αρχίζουν να μιλάνε για θέματα όπως η γονιμότητα , η αντισύλληψη και η έκτρωση .
Γίνεται μάλιστα και υπαινιγμός ότι η Μίλλυ , η κόρη του Μπλουμ , έχει σχέση με έναν από τους νεαρούς , τον Μπάννον .
Πηγαίνουν σε μια παμπ για να συνεχίσουν να πίνουν , μετά την γέννηση του μωρού .
Αυτό το κεφάλαιο είναι αξιοσημείωτο για τα λογοπαίγνια του Τζόις , το οποίο , μεταξύ άλλων , ανακεφαλαιώνει όλη την ιστορία της αγγλικής γλώσσας .
Μετά από μια σύντομη επίκληση , το επεισόδιο ξεκινά με λατινογενή πεζογραφία , αγγλοσαξωνικές παρηχήσεις , και κινείται μέσα από παρωδίες , μεταξύ άλλων , του Μάλορι , της έκδοσης της Βίβλου του Βασιλιά Ιακώβου ( D/R ) , του Μπάνιαν ( D/R ) , του Ντεφόε , του Στερν , του Γουόλπολ ( D/R ) , του Γκίμπον , του Ντίκενς , και του Καρλάιλ , πριν καταλήξει σε μια σχεδόν ακατανόητη αργκό .
Οι μελετητές του Τζέιμς Τζόις Θεωρούν ότι στο κείμενο αυτό παρομοιάζεται η εξέλιξη της αγγλικής γλώσσας με την εννιάμηνη περίοδο της κυήσεως του εμβρύου στη μήτρα .
Το επεισόδιο 15 είναι γραμμένο σαν κινηματογραφικό σενάριο , με ντεκουπάζ ή σαν θεατρικό έργο , πλήρες , με σκηνικές οδηγίες .
Η πλοκή διακόπτεται συχνά από « ψευδαισθήσεις » που έχει ο Στήβεν και ο Μπλουμ — φανταστικές εκδηλώσεις των φόβων και των παθών των δύο χαρακτήρων .
Ο Στήβεν και ο Λιντς περπατούν στην Nighttown , στην περιοχή των πορνείων του Δουβλίνου .
Ο Μπλουμ τους ακολουθεί και τελικά τους βρίσκει στο πορνείο της Μπέλλα Κοένς , όπου μαζί με τις εργαζόμενες σε αυτό ( τη Ζωή Χίγκινς , τη Φλόρρυ Τάλμποτ και την Κίττυ Ρίκετς ) έχει μια σειρά από ψευδαισθήσεις σχετικά με τα σεξουαλικά του φετίχ , φαντασιώσεις , και ανομίες .
Ο Μπλουμ τίθεται στο εδώλιο του κατηγορουμένου για να λογοδοτήσει από μια ποικιλία σαδιστικό , κατηγορώντας τις γυναίκες , συμπεριλαμβανομένων των κυριών Γιέλβερτον Μπάρι , Μπέλλινγχαμ και της Αξιότιμης Κυρίας Μέρβυν Τάλμποϋς . Όταν ο Μπλουμ βλέπει ότι ο Στήβεν πληρώνει παραπάνω από ότι πρέπει για τις υπηρεσίες που λαμβάνει , αποφασίζει να κρατήσει τα υπόλοιπα χρήματα του Στήβεν για να τα φυλάξει .
Ο Στήβεν έχει παραισθήσεις ότι το σάπιο πτώμα της μητέρας του έχει σηκωθεί για να τον αντιμετωπίσει .
Τρομοκρατημένος , ο Στήβεν χρησιμοποιεί το μπαστούνι του για να συνθλίψει ένα πολυέλαιο και στη συνέχεια να τρέχει έξω .
Ο Μπλουμ πληρώνει γρήγορα την Μπέλλα για τη ζημιά , τότε τρέχει πίσω από τον Στήβεν .
Ο Μπλουμ βρίσκει τον Στήβεν να έχει εμπλακεί σε μια έντονη λογομαχία με έναν Άγγλο στρατιώτη , τον στρατιώτη Καρ , ο οποίος , μετά από αυτό που αντιλήφθηκε ως προσβολή του Βασιλιά , γρονθοκοπεί τον Στήβεν .
Η αστυνομία φτάνει και το πλήθος διαλύεται .
Ενώ ο Μπλουμ βοηθά τον Στήβεν , ο Μπλουμ έχει μια παραίσθηση του Ρούντι , το νεκρού του παιδιού .
Ο Μπλουμ και ο Στήβεν πάνε στο δωματιάκι του αμαξά για να τον λογικεύσουν .
Στο δωματιάκι του αμαξά , θα συναντήσουν ένα μεθυσμένο ναύτη με το όνομα D.
B.
Murphy - Μέρφυ ( W.
B.
Murphy στο κείμενο του 1922 ) .
Το επεισόδιο κυριαρχεί το μοτίβο της σύγχυσης και της λάθος ταυτότητας , όπου οι ταυτότητες των Μπλουμτου Στήβεν και του Μέρφυ αμφισβητούνται επανειλημμένα .
Τα λόγια και το προσποιητό ύφος της αφήγησης σε αυτό το επεισόδιο αντανακλά την νευρική εξάντληση και τη σύγχυση των δύο πρωταγωνιστών .
Ο Μπλουμ επιστρέφει στο σπίτι του με τον Στήβεν , του κάνει ένα φλιτζάνι κακάο , ασχολείται με πολιτιστικές και γλωσσικές διαφορές μεταξύ τους , θεωρεί τημ πιθανότητα δημοσίευσης των παραβολών τιυ Στήβεν , και του προσφέρει να μείνει το βράδυ .
Ο Στήβεν αρνείται την προσφορά του Μπλουμ και είναι ασαφής σχετικά με την πρόταση του Μπλουμ για μελλοντικές συναντήσεις .
Οι δύο άνδρες ουρούν στην αυλή , ο Στήβεν αναχωρεί και περιπλανιέται μέσα στη νύχτα , και ο Μπλουμ πηγαίνει στο κρεβάτι , όπου κοιμάται η Μόλι .
Αυτή ξυπνά και τον ρωτά πως πέρασε τη μέρα του .
Το επεισόδιο είναι γραμμένο με τη μορφή της μιας αυστηρά οργανωμένης και « μαθηματικής » κατήχησης 309 ερωτήσεων και απαντήσεων , και φέρεται ότι ήταν το αγαπημένο επεισόδιο Τζόις στο μυθιστόρημα .
Οι βαθιές περιγραφές κυμαίνονται από ερωτήματα της αστρονομίας , μέχρι και την τροχιά της ούρησης και περιλαμβάνει ένα διάσημο κατάλογο των 25 ανδρών που θεωρούνται ως εραστές της Μόλι ( ο οποίος προφανώς αντιστοιχεί στους μνηστήρες που σκότωσαν στην Ιθάκη ο Οδυσσέας και ο Τηλέμαχος στην Οδύσσεια ) συμπεριλαμβανομένου του Μπόιλαν , και την ψυχολογική αντίδραση του Μπλουμ στην αντιστοίχιση αυτή .
Ενώ στο κεφάλαιο αυτό περιγράφονται γεγονότα προφανώς επιλεγμένα τυχαία , αλλά με φαινομενικά ακριβή μαθηματική ή επιστημονική άποψη , το επεισόδιο είναι γεμάτο με λάθη που έγιναν από τον απροσδιόριστο αφηγητή , πολλά ή τα περισσότερα από τα οποία έχουν γίνει επίτηδες από τον Τζόις .
Το τελευταίο επεισόδιο αποτελείται από τις σκέψεις της Μόλι Μπλουμ ενώ αυτή βρίσκεται στο κρεβάτι δίπλα στο σύζυγό της .
Το επεισόδιο χρησιμοποιεί μια τεχνική « ροή συνείδησης » σε οκτώ προτάσεις και στερείται σημείων στίξης .
Η Μόλι σκέφτεται τον Μπόιλαν και τον Μπλουμ , τους παλαιούς της θαυμαστές , συμπεριλαμβανομένου του Υπολοχαγού Στάνλεϋ Τζ .
Γκάρντνερ , τα γεγονότα της ημέρας , τα παιδικά της χρόνια στο Γιβραλτάρ , και την καριέρα της στο τραγούδι , η οποία δεν προχώρησε .
Στις σκέψεις αυτές υπαινίσσεται επίσης μια ομοφυλοφιλική σχέση , στα νιάτα της , με μια παιδική φίλη που ονομάζόταν Έστερ Στάνχοουπ .
Οι σκέψεις της διακόπτονται από εξωτερικούς παράγοντες , όπως το σφύριγμα ενός τρένου ή η ανάγκη να ουρήσει .
Το επεισόδιο ολοκληρώνεται με την ανάμνηση της Μόλι , όταν της έκανε πρόταση γάμου ο Μπλουμ , και την αποδοχή της : « με ρώτησε θα πεις το ναι να πεις ναι λουλούδι μου του βουνού και πρώτα έβαλα τα χέρια μου γύρω του ναι και τον τράβηξα κοντά μου έτσι που να αισθάνεται το στήθος μου όλο αρώματα ναι και η καρδιά του χτυπούσε σαν τρελή και ναι είπα ναι θα το κάνω Ναι. » Το επεισόδιο ασχολείται επίσης με την εμφάνιση της πρώιμης εμμηνορροϊκής περιόδου του Μόλλυ .
Θεωρεί την εγγύτητα της περιόδου της μετά από τις πρόσθετες συζυγικές σχέσεις της με τον Μπόϋλαν και πιστεύει ότι η εμμηνόρροια είναι ο λόγος για την αυξημένη σεξουαλική όρεξή της .
Η δημοσίευση της ιστορίας του Οδυσσέα είναι περίπλοκη .
Υπάρχουν τουλάχιστον 18 εκδόσεις και παραλλαγές σε διαφορετικές εκτυπώσεις από κάθε έκδοση .
Σύμφωνα με τον Τζακ Ντάλτον , που ασχολήθηκε με τον Τζόις , η πρώτη έκδοση του Οδυσσέα περιείχε πάνω από δύο χιλιάδες λάθη , αλλά εξακολουθεί να είναι η πιο ακριβής έκδοση που έχει δημοσιευθεί .
Κάθε επόμενη έκδοση προσπαθούσε να διορθώσει αυτά τα λάθη , ενσωμάτωνε όμως νέα , δικά της , σε μια προσπάθεια που ήταν ακόμη πιο δύσκολη λόγω των εκούσιων λάθών ( Βλέπε `` Επεισόδιο 17 , Ιθάκη '' ) που εισήγαγε ο Τζόις για να προκαλέσει τον αναγνώστη .
Ανάμεσα στις αξιοσημείωτες εκδόσεις του Οδυσσέα είναι : Γραμμένο κατά την επταετή περίοδο από το 1914 έως το 1921 , το μυθιστόρημα εξέδωσε σε επεισόδια η αμερικανική εφημερίδα The Little Review από το 1918 μέχρι το 1920 , , όταν η δημοσίευση του επεισοδίου της Ναυσικάς είχε σαν αποτέλεσμα δίωξη για χυδαιότητα .
Το 1919 , τμήματα από το μυθιστόρημα εμφανίστηκαν επίσης στη λογοτεχνική εφημερίδα του Λονδίνου The Egoist , αλλά το ίδιο το μυθιστόρημα είχε απαγορευτεί στο Ηνωμένο Βασίλειο μέχρι τη δεκαετία του 1930 .
Ο Τζόις είχε αποφασίσει να δημοσιευθεί το βιβλίο στο τεσσαρακοστά του γενέθλια , στις 2 Φεβρουαρίου 1922 , και η Σύλβια Μπητς , εκδότης του Τζόις στο Παρίσι , έλαβε τα πρώτα τρία αντίτυπα από τον εκτυπωτή εκείνο το πρωί .
Η δίωξη του 1920 στις ΗΠΑ , έγινε μετά τη δημοσίευση από την εφημερίδα The Little Review ενός αποσπάσματος από το βιβλίο που ασχολείται με τον κύριο χαρακτήρα να αυνανίζεται .
Ο νομικός ιστορικός Έντουαρντ ντε Γκράτσια ( Edward de Grazia ) υποστήριξε ότι λίγοι μόνο αναγνώστες θα έχουν πλήρη επίγνωση της οργασμικής εμπειρίας από το κείμενο , με δεδομένη τη χρήση μεταφορικής γλώσσας .
Η Ειρήνη Γκάμμελ ( Irene Gammel ) επεκτείνει αυτό το επιχείρημα , και δείχνει ότι η κατηγορίες εναντίον της The Little Review για χυδαιότητα επηρεάστηκαν από τα πολύ πιο περιγραφικά ποιήματα της Βαρόνης Elsa von Freytag-Loringhoven , τα οποία είχαν εμφανιστεί μαζί με τα επεισόδια του Οδυσσέα .
Ο Σύλλογος της Νέας Υόρκης για την Καταστολή της Φαυλότητας , η οποία αμφισβήτησε το περιεχόμενο του βιβλίου , ανέλαβε δράση για να προσπαθήσει να εμποδίσει την κυκλοφορία του βιβλίου στις Ηνωμένες Πολιτείες .
Σε μια δίκη το 1921 στο περιοδικό ανακηρύχθηκε άσεμνο και , ως αποτέλεσμα , ο Οδυσσέας ουσιαστικά απαγορεύθηκε στις Ηνωμένες Πολιτείες .
Καθ ' όλη τη δεκαετία του 1920 , τα Ταχυδρομεία των Ηνωμένων Πολιτειών έκαιγαν αντίτυπα του μυθιστορήματος .
Το 1933 , η εκδοτική εταιρεία Random House και ο δικηγόρος Μόρρις Ερνστ ( Morris Ernst ) κανόνισε να εισαχθεί η γαλλική έκδοση και να κατασχεθεί ένα αντίγραφο από τις τελωνειακές αρχές όταν ξεφόρτωνε το πλοίο .
Στη συνέχεια ο εκδότης αμφισβήτησε τη νομιμότητα της κατάσχεσης .
Στην υπόθεση « Ηνωμένες Πολιτείες εναντίον Ενός Βιβλίου με τίτλο ο Οδυσσέας , ο επαρχιακός Δικαστής Τζον Μ.
Γούλσεϊ των ΗΠΑ , αποφάνθηκε στις 6 Δεκεμβρίου του 1933 , ότι το βιβλίο δεν ήταν πορνογραφικό και ως εκ τούτου δεν θα μπορούσε να είναι άσεμνο , μια απόφαση που ονομάστηκε « κοσμοϊστορική » από τον Γκίλμπερτ Στιούαρτ .
Το Δεύτερο Εφετείο επιβεβαίωσε την απόφαση του 1934 .
Οι ΗΠΑ λοιπόν , έγινε η πρώτη αγγλόφωνη χώρα , όπου το βιβλίο ήταν ελεύθερα διαθέσιμο .
Αν και ο Οδυσσέας ποτέ δεν απαγορεύτηκε στην Ιρλανδία , δεν ήταν διαθέσιμος εκεί . [ πότε ; ] Σε μια κριτική στο The Dial , ο T.
S.
Eliot έγραψε για τον Οδυσσέα : « Θεωρώ ότι το βιβλίο αυτό είναι η πιο σημαντική έκφραση που έχει βρεθεί στην σημερινή εποχή , είναι ένα βιβλίο στο οποίο είμαστε όλοι υπόχρεοι , και από το οποίο κανείς μας δεν μπορεί να ξεφύγει. » Στη συνέχεια επιβεβαίωσε ότι δεν ήταν λάθος του Τζόις αν οι αναγνώστες του δεν το καταλαβαίνουν : « Η επόμενη γενεά θα είναι υπεύθυνη για τη δική της ψυχή , ένας ιδιοφυής άνθρωπος είναι υπεύθυνος προς τους ομότιμούς του , όχι προς ένα δωμάτιο γεμάτο αμόρφωτους και απείθαρχους λειροφόρους .