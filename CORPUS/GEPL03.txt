Κατά την αρχαιότητα , το Γιβραλτάρ θεωρούνταν από τους λαούς της Μεσογείου ως τόπος θρησκευτικής και συμβολικής σημασίας .
Οι Φοίνικες το χρησιμοποίησαν ως εμπορική τους βάση για αρκετούς αιώνες , περίπου από το 950 π.Χ . και μετά .
Ο Βράχος του Γιβραλτάρ αποτέλεσε την βόρεια από τις Ηράκλειες Στήλες των αρχαίων Ελλήνων , αλλά και το Όρος Κάλπε των αρχαίων Ρωμαίων ( όνομα ίσως φοινικικής προέλευσης ) .
Σύμφωνα με την ελληνική μυθολογία , ο Ηρακλής χρησιμοποίησε την υπεράνθρωπη δύναμή του για να χωρίσει το όρος που ένωνε την Ευρώπη με την Αφρική και να περάσει ανάμεσα του .
Κάνοντας αυτό , ένωσε τον Ατλαντικό με τη Μεσόγειο και σχημάτισε το Στενό του Γιβραλτάρ .
Παρότι η περιοχή αποτέλεσε πεδίο ελέγχου Φοινίκων , Ελλήνων και Ρωμαίων , δεν υπάρχουν γνωστά αρχαιολογικά στοιχεία μόνιμων οικισμών στον χώρο του σημερινού Γιβραλτάρ .
Τουναντίον , τέτοια υπάρχουν στην περιοχή του κόλπου που αποτελεί σήμερα την Πεδιάδα του Γιβραλτάρ .
Μετά την κατάρρευση της Δυτικής Ρωμαϊκής Αυτοκρατορίας , το Γιβραλτάρ πέρασε προσωρινά στον έλεγχο των Βανδάλων , οι οποίοι κατευθύνθηκαν στην Αφρική έπειτα από πρόσκληση του Ρωμαίου στρατηγού Βονιφάτιου .
Η περιοχή αργότερα αποτέλεσε μέρος του Βησιγοθικού Βασιλείου της Ιστανίας για σχεδόν 300 χρόνια , από το 414 έως το 711 μ.Χ .
Τον Απρίλιο του 711 , Βέρβεροι Μουσουλμάνοι , υπό την ηγεσία του Ταρίκ ιμπν Ζιγιάντ , κινούμενοι από τη Βόρεια Αφρική αποβιβάστηκαν στην περιοχή γύρω από το Γιβραλτάρ .
Ο κατακτητικός πόλεμος του Ταρίκ ιμπν Ζιγιάντ είχε ως αποτέλεσμα την ισλαμική κατάκτηση του μεγαλύτερου μέρους της Ιβηρικής Χερσονήσου .
Το Όρος Κάλπε μετονομάστηκε σε « Τζεμπέλ αλ Ταρίκ » ( جبل طارق - Βουνό του Ταρίκ ) , ονομασία από την οποία προέρχεται η λέξη « Γιβραλτάρ » .
Το 1160 , ο Σουλτάνος των Αλμοαδών Αμπντ αλ Μουμίν διέταξε την κατασκευή ενός μόνιμου οικισμού , συμπεριλαμβανομένου ενός κάστρου .
Ο οικισμός έλαβε το όνομα « Μεντίνα αλ Φατ » ( Πόλη της Νίκης ) .
Μέρος αυτού του κάστρου , που αποκαλείται « Μαυριτανικό Κάστρο » , παραμένει όρθιο ως σήμερα .
Από το 1274 και μετά , η πόλη πέρασε διαδοχικά στα χέρια των Νασρίδων της Γρανάδας ( 1237 και 1374 ) , των Μαρινίδων του Μαρόκου ( 1274 και 1333 ) και των Βασιλέων της Καστίλλης ( 1309 ) .
Το 1462 το Γιβραλτάρ χάθηκε οριστικά από τον έλεγχο του Εμιράτου της Γρανάδας , όταν κατελήφθη από τον Ισπανό στρατηγό Χουάν Αλόνσο ντε Γκουθμάν .
Μετά την κατάκτηση , ο Ερρίκος Δ΄ της Καστίλλης υιοθέτησε τον τίτλο του Βασιλιά του Γιβραλτάρ , εντάσσοντας την πόλη στην κομάρκα ( επαρχία ) της Πεδιάδας του Γιβραλτάρ . Έξι έτη αργότερα , το Γιβραλτάρ αποδόθηκε στον Ενρίκε ντε Γκουθμάν , Δούκα της Μεδίνας-Σιδωνίας , ο οποίος το πούλησε το 1474 σε μια ομάδα προσήλυτων Χριστιανών ( πρώην Εβραίους ) .
Το 1501 το Γιβραλτάρ πέρασε ξανά στον έλεγχο του ισπανικού στέμματος και απέκτησε τον δικό του θυρεό που χρησιμοποιεί ως σήμερα , με διάταγμα της Ισαβέλλας Α΄ της Καστίλλης .
Το 1704 , κατά τη διάρκεια του Πολέμου της Ισπανικής Διαδοχής , ένας ενιαίος αγγλο-ολλανδικός στόλος , που εκπροσωπούσε τη Μεγάλη Συμμαχία , κατέλαβε την πόλη του Γιβραλτάρ για λογαριασμό του Αρχιδούκα Καρόλου της Αυστρίας , κατά την προσπάθειά του να γίνει Βασιλιάς της Ισπανίας .
Στη συνέχεια , το μεγαλύτερο μέρος του πληθυσμού έφυγε από την πόλη , με πολλούς να εγκαθίστανται σε κοντινή απόσταση .
Καθώς η εκστρατεία της Συμμαχίας κινούνταν σε αποτυχία , συνήφθη η Συνθήκη της Ουτρέχτης ( 1713 ) , με την οποία εκχωρήθηκε ο έλεγχος του Γιβραλτάρ στη Βρετανία για να εξασφαλιστεί η αποχώρησή της από τον πόλεμο .
Μετέπειτα προσπάθειες των Ισπανών μοναρχών να ανακτήσουν το Γιβραλτάρ , με την Πολιορκία του 1727 και με τη Μεγάλη Πολιορκία του 1779-83 , στέφθηκαν σε αποτυχία .
Μετά την καταστροφική Μεγάλη Πολιορκία , η πόλη ξαναχτίστηκε σχεδόν εξ ολοκλήρου .
Ο χτίστης-μηχανικός Τζοβάνι Μαρία Μποσέτι , έφθασε στο Γιβραλτάρ το 1784 από το Μιλάνο και έχτισε το Ναυπηγείο ( που ολοκληρώθηκε το 1812 ) και πολλά άλλα κτήρια .
Ο Μποσέτι θεωρείται υπεύθυνος για τον καθορισμό της μορφής της παλιάς πόλης , που συνδυάζει αρχιτεκτονικά χαρακτηριστικά διαφορετικών επιρροών ( ιταλικών , ισπανικών , αγγλικών κ.ά. ) .
Κατά τη διάρκεια των Ναπολεόντειων Πολέμων , το Γιβραλτάρ έγινε βάση « κλειδί » για το Βρετανικό Βασιλικό Ναυτικό και διαδραμάτισε σημαντικό ρόλο στη Μάχη του Τραφάλγκαρ ( 21 Οκτωβρίου 1805 ) .
Η στρατηγική του θέση επιβεβαιώθηκε και κατά τη διάρκεια του Πολέμου της Κριμαίας του 1854-1856 .
Τον 18ο αιώνα , η στρατιωτική φρουρά εν καιρώ ειρήνης κυμαινόταν από περίπου 1.100 έως το πολύ 5.000 άνδρες .
Το πρώτο μισό του 19ου αιώνα , ωστόσο , σημειώθηκε σημαντική αύξηση του πληθυσμού του Γιβραλτάρ ( πάνω από 17.000 το 1860 ) , καθώς άνθρωποι από τη Βρετανία και άλλα μέρη της Μεσογείου ( Ιταλοί , Πορτογάλοι , Μαλτέζοι και Γάλλοι ) εγκαταστάθηκαν εκεί .
Η στρατηγική του σημασία αυξήθηκε με το άνοιγμα της Διώρυγας του Σουέζ , καθώς βρισκόταν στη θαλάσσια διαδρομή μεταξύ του Ηνωμένου Βασιλείου και της Βρετανικής Ινδικής Αυτοκρατορίας .
Στα τέλη του 19ου αιώνα , έγιναν σημαντικές προσπάθειες για τη βελτίωση των οχυρώσεων και την επέκταση του λιμανιού .
Κατά τη διάρκεια του Δεύτερου Παγκοσμίου Πολέμου , το μεγαλύτερο μέρος του άμαχου πληθυσμού του Γιβραλτάρ μεταφέρθηκε στο Λονδίνο , αλλά και σε τμήματα του Μαρόκου , της Μαδέρας και στην Τζαμάικα .
Ο Βράχος ενισχύθηκε αμυντικά σε σημαντικό βαθμό .
Στις 18 Ιουλίου 1940 , η Γαλλική Πολεμική Αεροπορία της Γαλλίας του Βισύ εξαπέλυσε αεροπορική επίθεση στο Γιβραλτάρ ως αντίποινα για βρετανικούς βομβαρδισμούς κατά δυνάμεων του Βισύ .
Η ναυτική βάση και τα πλοία που στάθμευαν εκεί διαδραμάτισαν βασικό ρόλο στην προμήθεια και τον εφοδιασμό του νησιού της Μάλτας , κατά τη διάρκεια της μακράς πολιορκίας της .
Από τη Γιβραλτάρ ξεκίνησε η κρίσιμη νηοπομπή με την ονομασία « Επιχείρηση Βάθρο » τον Αύγουστο του 1942 , μέσω της οποίας ανεφοδιάστηκε το νησί σε μια κρίσιμη χρονική στιγμή όπου οι αεροπορικές επιθέσεις από την πλευρά Γερμανών και Ιταλών είχαν ενταθεί .
Η απροθυμία του Ισπανού δικτάτορα Φρανθίσκο Φράνκο να επιτρέψει την είσοδο του γερμανικού στρατού στο ισπανικό έδαφος , ματαίωσε το γερμανικό σχέδιο ( « Επιχείρηση Φέλιξ » ) για κατάληψη του Βράχου του Γιβραλτάρ .
Στη δεκαετία του 1950 , ο Φράνκο αξίωσε την ενσωμάτωση του Γιβραλτάρ στην Ισπανία και περιόρισε τις μετακινήσεις πολιτών μεταξύ Γιβραλτάρ και ισπανικής ενδοχώρας .
Οι Γιβραλτάροι ψήφισαν συντριπτικά υπέρ της παραμονής τους στη βρετανική κυριαρχία , στο δημοψήφισμα του 1967 που αφορούσε το μέλλον του Γιβραλτάρ και οδήγησε στην ψήφιση του Συνταγματικού Διατάγματος του 1969 .
Ως απάντηση , η Ισπανία έκλεισε εντελώς τα σύνορα με το Γιβραλτάρ και διέκοψε όλες τις διόδους επικοινωνίας .
Τα σύνορα με την Ισπανία άνοιξαν μερικώς στις 15 Δεκεμβρίου 1982 με απόφαση του Βασιλιά της Ισπανίας Χουάν Κάρλος , μετά από 13 χρόνια .
Τρία χρόνια αργότερα , το 1985 , τα σύνορα άνοιξαν πλήρως και οι δίοδοι επικοινωνίας αποκαταστάθηκαν , λίγο πριν την προσχώρηση της Ισπανίας στην Ευρωπαϊκή Κοινότητα .
Στις αρχές της δεκαετίας του 2000 , η Βρετανία και η Ισπανία ξεκίνησαν διαπραγματεύσεις για μια πιθανή συμφωνία κοινής κυριαρχίας επί του Γιβραλτάρ .
Η κυβέρνηση του Γιβραλτάρ διοργάνωσε ένα νέο δημοψήφισμα για το σχέδιο αυτό και το 99 % του πληθυσμού ψήφισε υπέρ της απόρριψής του .
Η βρετανική κυβέρνηση δεσμεύθηκε να σεβαστεί τις επιθυμίες των πολιτών .
Μετά το δημοψήφισμα του 2006 , ήρθε σε ισχύ ένα νέο Συνταγματικό Διάταγμα .
Το ίδιο έτος ξεκίνησε μια διαδικασία τριμερών διαπραγματεύσεων μεταξύ της Ισπανίας , του Γιβραλτάρ και του Ηνωμένου Βασιλείου , με τις οποίες τερματίστηκαν ορισμένοι περιορισμοί και διαφορές που αφορούσαν τομείς , όπως οι αεροπορικές μετακινήσεις , οι τελωνειακές διαδικασίες , οι τηλεπικοινωνίες , οι συντάξεις και οι πολιτιστικές ανταλλαγές .
Στο βρετανικό δημοψήφισμα για την παραμονή στην Ευρωπαϊκή Ένωση , που διεξήχθη τον Ιούνιο του 2016 , το 96 % των κατοίκων του Γιβραλτάρ ψήφισε υπέρ της παραμονής με ποσοστό 84 % .
Η Ισπανία ως εκ τούτου επανέλαβε τις προτάσεις της για κοινή ισπανο-βρετανική κυριαρχία της χερσονήσου , κάτι που απέκλεισε κατηγορηματικά ο επικεφαλής της κυβέρνησης του Γιβραλτάρ , Φάμπιαν Πικάρντο .
Στη συμφωνία αποχώρησης του Ηνωμένου Βασιλείου από την Ευρωπαϊκή Ένωση , υπάρχει ένα ειδικό πρωτόκολλο το οποίο προβλέπει , σε σχέση με το Γιβραλτάρ , στενή συνεργασία μεταξύ της Ισπανίας και του Ηνωμένου Βασιλείου για την εφαρμογή των δικαιωμάτων των πολιτών που προβλέπονται στη συμφωνία αποχώρησης .
Το Γιβραλτάρ είναι υπερπόντιο έδαφος του Ηνωμένου Βασιλείου .
Αρχηγός του Κράτους είναι η Βασίλισσα Ελισάβετ Β΄ του Ηνωμένου Βασιλείου , η οποία εκπροσωπείται από τον Κυβερνήτη , που σήμερα είναι ο Σερ Ντέιβιντ Στιλ , λαμβάνοντας καθήκοντα από τις 11 Ιουνίου 2020 .
Αρχηγός της κυβέρνησης είναι ο Φάμπιαν Πικάρντο , από τις 9 Δεκεμβρίου 2011 .
Το υπουργικό συμβούλιο διορίζεται από τα 17 εκλεγμένα μέλη του Κοινοβουλίου , με πρόταση του επικεφαλής υπουργού .
Ο Κυβερνήτης διορίζεται από το Μονάρχη .
Το Κοινοβούλιο απαρτίζεται από 18 έδρες . 17 από τα μέλη του εκλέγονται από το λαό και 1 μέλος διορίζεται από το Κοινοβούλιο ( ο πρόεδρός του ) .
Τα μέλη της Βουλής υπηρετούν θητεία τετραετή .
Οι Βρετανικές Ένοπλες Δυνάμεις έχουν παίξει παραδοσιακά σημαντικό ρόλο στην οικονομία του Γιβραλτάρ , μέσω κυρίως του ναυστάθμου που συνεισφέρει το μεγαλύτερο μέρος της οικονομικής δραστηριότητας .
Ο ρόλος αυτός , ωστόσο , έχει μειωθεί τα τελευταία 20 χρόνια και εκτιμάται ότι αντιπροσωπεύει μόλις το 7 % της τοπικής οικονομίας , σε σύγκριση με το 60 % που αντιπροσώπευε το 1984 .
Σήμερα , η οικονομία του Γιβραλτάρ κυριαρχείται από τέσσερις βασικούς τομείς : χρηματοπιστωτικές υπηρεσίες , διαδικτυακός τζόγος , ναυτιλία και τουρισμός , στον οποίο περιλαμβάνονται αφορολόγητες λιανικές πωλήσεις σε επισκέπτες .
Η περιοχή διαθέτει επίσης ένα μικρό κατασκευαστικό τομέα , με μια εταιρεία που προμηθεύει ασθενοφόρα από μεταποιημένα οχήματα SUV στον Οργανισμό Ηνωμένων Εθνών και σε άλλους οργανισμούς .
Η αγορά εργασίας του Γιβραλτάρ παρουσιάζει εξαιρετικά χαμηλό ποσοστό ανεργίας ( περίπου 1 % ) .
Σχεδόν το ήμισυ ( 46 % ) της συνολικής απασχόλησης καλύπτεται από μεθοριακούς εργαζόμενους ( εργαζόμενους που διαμένουν συνήθως στην Ισπανία αλλά εργάζονται στο Γιβραλτάρ ) , η μεγάλη πλειοψηφία των οποίων ( 59 % ) είναι ισπανικής υπηκοότητας .
Στις αρχές της δεκαετίας του 2000 , πολλοί πράκτορες στοιχημάτων και φορείς εκμετάλλευσης διαδικτυακών τυχερών παιχνιδιών εγκαταστάθηκαν στο Γιβραλτάρ για να επωφεληθούν από τη λειτουργία τους σε καθεστώς ρυθμιζόμενης δικαιοδοσίας με ευνοϊκό καθεστώς εταιρικού φόρου .
Το εν λόγω εταιρικό φορολογικό καθεστώς για τις υπεράκτιες εταιρείες εγκαταλείφθηκε σταδιακά μέχρι τον Ιανουάριο του 2011 και αντικαταστάθηκε από έναν επίσης ευνοϊκό σταθερό εταιρικό συντελεστή φορολογίας του 10 % .
Ο τουρισμός είναι ένας πολύ σημαντικός κλάδος της οικονομίας .
Το Γιβραλτάρ είναι ένα δημοφιλές λιμάνι για κρουαζιερόπλοια και προσελκύει επισκέπτες από θέρετρα της Ισπανίας για ημερήσιες εκδρομές .
Ο Βράχος είναι ένα δημοφιλές τουριστικό αξιοθέατο , ιδιαίτερα μεταξύ των Βρετανών τουριστών και των κατοίκων της νότιας ακτής της Ισπανίας .
Είναι επίσης ένας δημοφιλής προορισμός αγορών , καθώς όλα τα αγαθά και οι υπηρεσίες είναι χωρίς ΦΠΑ , αν και ενδέχεται να υπόκεινται σε φόρους του Γιβραλτάρ .
Πολλές από τις μεγάλες βρετανικές αλυσίδες καταστημάτων έχουν υποκαταστήματα ή συμφωνίες δικαιόχρησης ( franchises ) στο Γιβραλτάρ , συμπεριλαμβανομένων των Morrisons , Marks & Spencer και Mothercare .
Τα υποκαταστήματα και οι συμφωνίες δικαιόχρησης ( franchises ) των διεθνών λιανοπωλητών , όπως Tommy Hilfiger και Sunglass Hut International , είναι επίσης παρόντες στο Γιβραλτάρ , όπως και η ισπανική εταιρία ειδών ένδυσης Mango . Ένας αριθμός από βρετανικές και διεθνείς τράπεζες έχουν επιχειρήσεις με έδρα το Γιβραλτάρ .
Η Jyske Bank ισχυρίζεται ότι είναι η παλαιότερη τράπεζα στη χώρα , βάση της εξαγοράς της Banco Galliano το 1987 , η οποία άρχισε να λειτουργεί στο Γιβραλτάρ το 1855 . Ένας πρόγονος της Barclays , η Anglo-Egyptian Bank , λειτούργησε στο Γιβραλτάρ το 1888 και η Credit Foncier ( που τώρα αποτελεί την Crédit Agricole λειτούργησε το 1920 .
Το Γιβραλτάρ είναι μία από τις πιο πυκνοκατοικημένες περιοχές του κόσμου , με ένα μόνιμο πληθυσμό 32.194 κατοίκους το 2012 , που αντιστοιχεί σε 4.959 κατοίκους ανά τετραγωνικό χιλιόμετρο .
Η ολοένα αυξανόμενη ζήτηση ακινήτων καλύπτεται όλο και περισσότερο από την δημιουργία γης από την θάλασσα .
Το έδαφος που δημιουργήθηκε τεχνητά από τη θάλασσα περιλαμβάνει σήμερα το ένα δέκατο περίπου της συνολικής έκτασης του Γιβραλτάρ .
Τα δημογραφικά στοιχεία του Γιβραλτάρ αντικατοπτρίζουν τις πολλές ευρωπαϊκές και άλλες κοινότητες μεταναστών που έφθασαν στο Βράχο πριν από 300 χρόνια , καθώς σχεδόν το σύνολο του ισπανικού πληθυσμού τον εγκατέλειψε το 1704 .
Στη χώρα διεξάγονται εκλογές για κοινοβούλιο .
Δικαίωμα ψήφου έχουν μόνο οι Βρετανοί πολίτες που είναι κάτοικοι του Γιβραλτάρ τουλάχιστον για 6 μήνες και το όριο ηλικίας για χορήγηση δικαιώματος ψήφου είναι τα 18 έτη .
Οι πιο πρόσφατες εκλογές διεξήχθησαν στις 26 Νοεμβρίου 2015 .
Το έδαφος του Γιβραλτάρ καλύπτει 6,7 τετραγωνικά χιλιόμετρα και μοιράζεται χερσαία σύνορα μήκους 1,2 χιλιομέτρων με την Ισπανία .
Η πόλη Λα Λίνεα ντε λα Κονθεπθιόν , της Επαρχίας του Κάδιθ , βρίσκεται στην ισπανική πλευρά των συνόρων .
Η κοντινή ισπανική ενδοχώρα αποτελεί μέρος της κομάρκας ( επαρχίας ) της Πεδιάδας του Γιβραλτάρ .
Η ακτογραμμή του Γιβραλτάρ έχει μήκος 12 χιλιόμετρα και διακρίνεται στην Ανατολική Πλευρά ( ή Ανατολική Ακτή ) , η οποία περιέχει τους οικισμούς του Αμμώδους Κόλπου και του Καταλανικού Κόλπου , και στη Δυτική Πλευρά ( ή Δυτική Ακτή ) , όπου ζει η συντριπτική πλειοψηφία του πληθυσμού .
Το Γιβραλτάρ δεν έχει διοικητικές διαιρέσεις , αλλά χωρίζεται σε επτά μεγάλες κατοικημένες περιοχές . Έχοντας αμελητέους φυσικούς πόρους και λίγα φυσικά αποθέματα γλυκού νερού , που βρίσκονται σε φυσικά πηγάδια στα βόρεια της Χερσονήσου , μέχρι πρόσφατα το Γιβραλτάρ χρησιμοποιούσε μεγάλες λεκάνες απορροής από σκυρόδεμα ή φυσικούς βράχους για τη συλλογή των ομβρίων υδάτων .
Το γλυκό νερό από τις γεωτρήσεις συμπληρώνεται σήμερα από δύο εγκαταστάσεις αφαλάτωσης : ένα εργοστάσιο αντίστροφης όσμωσης και ένα εργοστάσιο απόσταξης πολλαπλών σταδίων .
Το έδαφος της Χερσονήσου του Γιβραλτάρ αποτελείται από τον Βράχο του Γιβραλτάρ ( που προέρχεται από ιουρασικό ασβεστόλιθο ) , ύψους 426 μέτρων , και από μια στενή παράκτια πεδιάδα που τον περιβάλλει .
Περιέχει πολλούς δρόμους με σήραγγες , οι περισσότεροι από τους οποίους εξακολουθούν να λειτουργούν για στρατιωτικούς σκοπούς και δεν είναι προσβάσιμοι στο ευρύ κοινό .
Πάνω από 500 διαφορετικά είδη ανθοφόρων φυτών αναπτύσσονται πάνω στο βράχο . Ένα από αυτά , το candytuft Γιβραλτάρ ( Iberis gibraltarica ) , είναι ενδημικό και το Γιβραλτάρ είναι το μόνο μέρος στην Ευρώπη όπου το φυτό αναπτύσσεται στην άγρια φύση .
Ανάμεσα στα άγρια δέντρα που μεγαλώνουν γύρω από τον βράχο , ελιές και πεύκα είναι μερικά από τα πιο κοινά .