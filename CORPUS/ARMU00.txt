Έφτασε επίσης στην κορυφή του Dance Club Songs τσαρτ μαζί με το `` Holiday '' .
Παγκοσμίως , το τραγούδι μπήκε τοπ 10 στον Καναδά , και τοπ 20 σε Ιρλανδία και Ηνωμένο Βασίλειο .
Το μουσικό βίντεο απεικονίζει τη Μαντόνα να χορεύει μπροστά από ένα λευκό φόντο , συνοδευόμενη από δύο χορευτές .
Μετά την κυκλοφορία του βίντεο , το στυλ και το ύφος της Μαντόνα έγιναν παγκόσμια τάση μόδας μεταξύ της νεότερης γενιάς , τα οποία χαρακτήρισαν τη δεκαετία του 1980 .
Μελετητές σημείωσαν ότι στο βίντεο η τραγουδίστρια απεικονίζεται ως ναρκισσιστικός και διφορούμενος χαρακτήρας .
Αναφέρεται στον εαυτό της ως το « lucky star » , σε αντίθεση με το λυρικό νόημα του τραγουδιού . Έχει εκτελέσει το τραγούδι σε πολλές ζωντανές εμφανίσεις της , πιο πρόσφατα στη Rebel Heart Tour περιοδεία ( 2015–16 ) . Έχει επίσης διασκευαστεί από μερικούς καλλιτέχνες .
Το 1983 , η 25χρονη Μαντόνα ηχογραφούσε το επώνυμο στούντιο άλμπουμ της με τον παραγωγό της Warner Bros.
Records , Reggie Lucas .
Ωστόσο , δεν είχε αρκετό υλικό για το άλμπουμ .
Ο Lucas παρήγαγε κάποια τραγούδια για το άλμπουμ , ονομαστικά `` Borderline '' , `` Burning Up '' , `` Physical Attraction '' , `` I Know It '' , `` Think of Me '' και `` Lucky Star '' .
Το τελευταίο ήταν ολοκληρωτικά γραμμένο από την Μαντόνα για τον ντι τζέι Mark Kamins , ο οποίος στο παρελθόν είχε υποσχεθεί να παίξει το κομμάτι στο κλαμπ Danceteria όπου εργαζόταν .
Τελικά το τραγούδι χρησιμοποιήθηκε από την Μαντόνα για το ντεμπούτο άλμπουμ της , και το ονόμασε Lucky Star .
Πίστευε ότι το `` Lucky Star '' μαζί με το `` Borderline '' ήταν η τέλεια βάση για το άλμπουμ της .
Αλλά προέκυψαν προβλήματα μετά την ηχογράφηση του τραγουδιού .
Η Μαντόνα ήταν δυσαρεστημένη με το αποτέλεσμα της τελικής εκδοχής .
Σύμφωνα με αυτήν , ο Lucas χρησιμοποίησε πάρα πολλά όργανα και δεν έλαβε υπόψη τις ιδέες της για τα τραγούδια .
Αυτό οδήγησε σε μια διαφωνία μεταξύ των δύο και αφού ολοκλήρωσε το άλμπουμ , ο Lucas εγκατέλειψε το πρότζεκτ χωρίς να τροποποιήσει τα τραγούδια στις προδιαγραφές της Μαντόνα . Όντας έτσι , η Μαντόνα φώναξε τον φίλο της John `` Jellybean '' Benitez για να επεξεργαστούν τα `` Borderline '' και `` Lucky Star '' , μαζί με μερικά άλλα ηχογραφημένα κομμάτια .
Σε μια μεταγενέστερη συνέντευξη , ο Benitez θυμήθηκε τις ηχογραφήσεις και σχολίασε : « Ήταν δυσαρεστημένη με την όλη κατάσταση , οπότε πήγα και `` γλύκανα '' τα πράγματα γι ' αυτήν , πρόσθεσα μερικές κιθάρες στο `` Lucky Star '' , μερικά φωνητικά , λίγη μαγεία . [ ... ] Ήθελα απλώς να κάνω όσο δυνατόν καλύτερη δουλειά μπορούσα γι 'αυτήν . Όταν παίζαμε το `` Holiday '' ή `` Lucky Star '' , μπορούσες να δεις ότι ήταν ενθουσιασμένη από το πόσο υπέροχα ακούγονταν όλα .
Ξέρεις , θες να τη βοηθήσεις .. μπορούσε να γίνει μια `` σκύλα '' , όταν όμως εργαζόσουν μαζί της και τα βρίσκατε , ήταν τέλεια , πολύ δημιουργική » .Αρχικά , αποφασίστηκε να κυκλοφορήσει το `` Lucky Star '' ως το τρίτο σινγκλ του άλμπουμ , το `` Holiday '' όμως είχε ήδη γίνει ένα χορευτικό χιτ στις Ηνωμένες Πολιτείες οπότε άλλαξαν πλάνο .
Αντ ' αυτού , το κυκλοφόρησαν ως το τέταρτο σινγκλ .
Ο Jeff Ayeroff , ο οποίος έπαιξε σημαντικό ρόλο στην αρχή της καριέρα της Μαντόνα , ανέφερε πώς η τραγουδίστρια αρχικά δεν ήθελε να κυκλοφορήσει το `` Lucky Star '' ως σινγκλ .
Λέει ότι εκείνη την περίοδο η Μαντόνα είχε μηνυθεί και χρειαζόταν χρήματα , οπότε της είπε , « άφησε με να κυκλοφορήσω το `` Lucky Star '' και σου εγγυώμαι ότι θα πουλήσεις αρκετούς δίσκους για να το εξοφλήσεις » .
Σύμφωνα με τον ίδιο , είχε δίκιο , το σινγκλ όντως βοήθησε αρκετά το άλμπουμ .
Μουσικά είναι ένα χορευτικό τραγούδι μεσαίου ρυθμού , ξεκινάει με μερικά κομμάτια από συνθεσάιζερ νότες και ακολουθείται από βαριά χτυπήματα ηλεκτρονικών ντραμς και χειροκροτήματα .
Μια κιθάρα παίζεται σε υψηλό riff και ένα bass synth συνοδεύει τον ήχο της κιθάρας .
Το τραγούδι περιστρέφεται γύρω από το hook « star light , star brigh » για περισσότερο από ένα λεπτό , πριν πάει στο ρεφρέν .
Σύμφωνα με τον συγγραφέα Rikky Rooksby , οι στίχοι είναι επαναλαμβανόμενοι και ανόητοι και συγκρίνουν το ανδρικό σώμα με τα αστέρια στον ουρανό .
Το `` Lucky Star '' είναι τοποθετημένο σε 4/4 μέτρο common time μ ' ένα μέτριο χορευτικό τέμπο 108 χτύπων ανά λεπτό .
Είναι συντεθειμένο στο κλειδί G major με τη φωνή της Μαντόνα να εκτείνεται από G3 σε F♯5 . Έχει την κοινή ακολουθία G♯–A♯–B♭–D ( half flat ) –E♭–F♯ ως ως βασική κίνηση χορδών .
Ο συγγραφέας J.
Randy Taraborrelli στη βιογραφία της Μαντόνα , χαρακτήρισε το τραγούδι ως « αφράτο , πολύ χορευτικό , αλλά εύκολο να ξεχαστεί » .
Ωστόσο , σημείωσε την επινοητικότητα του τραγουδιού , που πίστευε ότι προήλθε από την απλότητα του και τη χορευτική του φύση .
Ο συγγραφέας Rikky Rooksby σημείωσε ότι η Μαντόνα είχε μια « χαριτωμένη » φωνή και συνέκρινε τα φωνητικά της με αυτά της Σίντι Λόπερ , ενώ ο συγγραφέας Simon Gage το χαρακτήρισε ως ένα χαρούμενο ντίσκο κομμάτι .
Το τραγούδι εκτιμήθηκε από τους συγγραφείς Santiago Fouz-Hernández και Freya Jarman-Ivens , οι οποίοι το εγκωμίασαν στο βιβλίο τους , Madonna 's Drown Worlds .
Σημείωσαν ότι « με τραγούδια όπως το `` Lucky Star '' και το `` Burning Up '' ( 1983 ) , η Μαντόνα εισήγαγε ένα στυλ upbeat χορευτικής μουσικής που θα αποδειχτεί ιδιαίτερα ελκυστική στο μελλοντικό ομοφυλόφιλο κοινό » .
Ο Άγγλος τενόρος και ακαδημαϊκός John Potter , στο βιβλίο του The Cambridge Companion to Singing , σχολίασε ότι το `` Lucky Star '' είναι ένα soft-soul τραγούδι με ντίσκο επιρροές , αλλά επέκρινε την αντήχηση του κομματιού επειδή πίστευε ότι το έκανε « αποπροσωποποιημένο » '' .
Ο Bill Lamb από το About.com περιέγραψε το τραγούδι μαζί με τα `` Holiday '' και `` Borderline '' ως « υπερσύγχρονη dance-pop » για την εποχή του .
Ο Leo Tassoni επαίνεσε τη σύνθεση του και το χαρακτήρισε « υσυναρπαστικό » .
Ο Guillermo Alonso , από την ισπανική έκδοση του περιοδικού Vanity Fair , είπε ότι « έχει αξία σήμερα , επειδή η Μαντόνα ακούγεται όπως δεν ακούστηκε ποτέ ξανά : αφελής και παιχνιδιάρα .
Διαφορετικά , είναι απλώς μια αστεία υπενθύμιση της προέλευσης ενός τέρατος » .
Στα Billboard Music Awards του 1984 , ήταν υποψήφιο στην κατηγορία Best Choreography in a Music Video , αλλά τελικά δεν νίκησε .
Το `` Lucky Star '' κυκλοφόρησε ως σινγκλ στις Ηνωμένες Πολιτείες όταν το `` Borderline '' έγινε το πρώτο της τοπ 10 εκεί . Έκανε ντεμπούτο στο σαράντα εννιά στο Billboard Hot 100 τσαρτ , στις 25 Απριλίου 1984 .
Κατάφερε να σκαρφαλώσει στην τέταρτη θέση και ήταν παρόν στο γράφημα για δεκαοχτώ εβδομάδες .
Εμφανίστηκε και σε άλλα Billboard τσαρτ , όπως τα Hot R & B/Hip-Hop Songs και Hot Adult Contemporary , όπου έφτασε σαράντα δύο και δεκαεννιά αντιστοίχως .
Είχε ήδη φτάσει νούμερο ένα στο Hot Dance Music/Club Play τσαρτ πριν την κυκλοφορία του , μαζί με το `` Holiday '' .
Στο Καναδά έκανε ντεμπούτο στην 89η θέση RPM Singles τσαρτ , φτάνοντας την όγδοη θέση τον Νοέμβριο του 1984 , ενώ ήταν παρόν στο γράφημα για 19 εβδομάδες .
Στο τέλος-χρονιάς τσαρτ , κατατάχθηκε ως το 72ο εμπορικότερο τραγούδι του 1984 στον Καναδά .
Στο Ηνωμένο Βασίλειο είχε αρχικά κυκλοφορήσει ως το δεύτερο σινγκλ του άλμπουμ τον Σεπτέμβριο του 1983 , ταυτόχρονα με τη κυκλοφορία του `` Holiday '' στις Ηνωμένες Πολιτείες .
Ωστόσο , δεν κατάφερε να μπει στο τσαρτ .
Τον Μάρτιο του 1984 , επανακυκλοφόρησε και έκανε ντεμπούτο στο σαράντα εφτά του UK Singles τσαρτ , φτάνοντας στο δεκατέσσερα μετά από τρεις εβδομάδες . Έμεινε συνολικά εννιά εβδομάδες στο γράφημα . Έκανε μια εμφάνιση και το 1986 , στον αριθμό ογδόντα τρία .
Σύμφωνα με την Official Charts Company , το `` Lucky Star '' έχει πουλήσει 117,470 αντίτυπα στο Ηνωμένο Βασίλειο μέχρι τον Αύγουστο του 2008 .
Στην Ιρλανδία έφτασε στο δεκαεννιά , και στην Αυστραλία μέχρι την 36η θέση .
Μέχρι τον Φεβρουάριο του 2021 έχει συγκεντρώσει 18,1 εκατομμύρια προβολές στο YouTube και 14,3 εκατομμύρια streams στο Spotify .
Το μουσικό βίντεο σκηνοθετήθηκε από τον Arthur Pierson και παρήχθη από τον Glenn Goodwin , ενώ ο Wayne Isham ήταν υπεύθυνος για τη φωτογραφία .
Tη στιγμή της κυκλοφορίας του τραγουδιού , το στυλ της Μαντόνα άρχιζε να αποτελεί ένα fashion statement μεταξύ των νέων .
Τα πιο χαρακτηριστικά στοιχεία της εμφάνισής της ήταν οι σταυροί που φορούσε ως σκουλαρίκια , κολιέ και βραχιόλια .
Η Μαντόνα σχολίασε ότι το να φοράς ένα ροζάριο και έναν σταυρό « είναι λίγο πρωτότυπο και ενδιαφέρον .
Θέλω να πω , ότι κάνω είναι μέσα σε πλαίσια χιούμορ .
Εκτός αυτού , οι σταυροί φαίνεται ταιριάζουν με το όνομά μου » .
Στην πραγματικότητα , προσπαθούσε να βρει μια φρέσκια , ξεχωριστή εικόνα για αυτήν , εμπνευσμένη από καλλιτέχνες του τότε όπως οι Μπόι Τζορτζ και Ντέιβιντ Μπόουι , και την διαρκώς μεταβαλλόμενη εικόνα και περσόνα τους .
Η Μαντόνα συνειδητοποίησε τη σημαντικότητα των μουσικών της βίντεο και τη δημοτικότητά τους μέσω του MTV -που κυκλοφόρησε το 1981- και ότι έπαιξε καθοριστικό ρόλο στη διάδοση της εικόνας της .
Η εμβληματική 80 's εικόνα της Μαντόνα ξεκίνησε με το μουσικό βίντεο του `` Lucky Star '' , στο οποίο φοράει μαύρο κολάν , μαύρη δαντελένια crop top μπλούζα , δαντελένια γάντια , μπότες αστραγάλου και πολλά λαστιχένια βραχιόλια .
Η φίλη της τραγουδίστριας , Έρικα Μπέλ , λέγεται ότι σχεδίασε το outfit , αν και η βιογράφος Mary Cross σημείωσε ότι η Μαντόνα απλώς φορούσε τα καθημερινά ρούχα της .
Η Mary Lambert , τότε απόφοιτος της Rhode Island School of Design σχολής , επιλέχτηκε για τη σκηνοθεσία του βίντεο , ωστόσο , ο Arthur Pierson την αντικατέστησε .
Η Warner Bros. έδωσε στον Pierson ένα μικρό budget για τη δημιουργία του βίντεο , το οποίο γυρίστηκε σε ένα απόγευμα .
Ο αδελφός της Madonna , Christopher Ciccone , συμμετείχε ως χορευτής στο βίντεο .
Στο βιβλίο του , Life with My Sister Madonna , λέει ότι παρόλο που πληρώθηκε μόνο $ 200 για να χορέψει στο βίντεο , ήταν « απλά χαρούμενος που συμμετείχε σε αυτό » .
Το βίντεο ξεκινά με ένα κοντινό πλάνο στο πρόσωπο της Μαντόνα καθώς βγάζει τα γυαλιά ηλίου της σιγά σιγά .
Αυτή η σκηνή είναι μια αναφορά στον χαρακτήρα της Λολίτα στην ταινία του 1962 του Στάνλεϊ Κούμπρικ , και στην Όντρεϊ Χέπμπορν στην ταινία Breakfast at Tiffany 's ( 1961 ) .
Οι επόμενες σκηνές είναι έγχρωμες , η Μαντόνα φαίνεται να χορεύει σε ένα απλό λευκό φόντο , μαζί με κάποια κοντινά πλάνα της .
Συνοδεύεται από τη Belle και τον αδελφό της Christopher , ως εφεδρικούς χορευτές .
Το βίντεο τελειώνει με την αρχική ασπρόμαυρη εικόνα αλλά είναι σε οπισθοδρόμηση , καθώς η Μαντόνα ξαναβάζει τα γυαλιά ηλίου της .
Το ότι βγάζει και βάζει τα γυαλιά ηλίου στην αρχή και στο τέλος του βίντεο , συμβολίζει μια « κουρτίνα » που σηματοδοτεί το άνοιγμα και το κλείσιμο μιας σκηνικής παράστασης .
Η ιστορικός χορού Sally Banes , στο βιβλίο της Before , between , and beyond : three decades of dance writing , σημείωσε ότι το βίντεο απεικόνιζε τη Μαντόνα τόσο ως υποκείμενο , όσο και ως αντικείμενο του τραγουδιού .
Πίστευε ότι στο βίντεο , όταν η Μαντόνα βγάζει τα γυαλιά ηλίου της , συμβολίζει τον εαυτό της ως σταρ του σινεμά , δημιουργώντας έτσι μια διφορούμενη αναπαράσταση της , και ένα ναρκισσιστικό θέμα .
Ο συγγραφέας Peter Goodwin , στο βιβλίο του Television under the Tories : Broadcasting Policy 1979–1997 , σχολίασε ότι παρόλο που το `` Lucky Star '' δεν είναι βίντεο με πλοκή , στο κλιπ η Μαντόνα παίζει τουλάχιστον τέσσερις χαρακτήρες : το κορίτσι με τα γυαλιά ηλίου , το κορίτσι που χορεύει break-dance . μια ανδρόγυνη χορεύτρια και μια σαγηνευτική γυναίκα .
Η αντιπαράθεση όλων αυτών των χαρακτηρισμών απεικονίζει τη Μαντόνα ως φίλαυτη .
Σύμφωνα με τον Goodman , η τραγουδίστρια δημιούργησε μια ερωτική γυναίκα μόνο για δική της ευχαρίστηση .
Η Cathy Smith από το περιοδικό Time σημείωσε ότι « είναι σέξι , αλλά δεν χρειάζεται άντρες [ ... ] είναι μόνη της εκεί » .
Ο αδερφός της Μαντόνα , Christopher Ciccone , στο βιβλίο του Life With My Sister Madonna έγραψε : στις αρχές Φεβρουαρίου , η Μαντόνα μας ζητά ( εμένα και της Erika Belle ) να χορέψουμε στο βίντεο της .
Γυρίστηκε στο Λος Άντζελες , και εγώ με την Erika πετάξαμε εκεί μαζί .
Αυτό ήταν το πρώτο ταξίδι που έκανα .
Δεν είχα δει τόσους φοίνικες , τόσο πολύ ήλιο , και τόσα μαυρισμένα και τέλεια τεντωμένα πρόσωπα στη ζωή μου .
Τραβήξαμε το βίντεο στο παλιό στούντιο του Τσάρλι Τσάπλιν , το οποίο είναι σχεδόν το ίδιο όπως ήταν όταν χτίστηκε τη δεκαετία του '30 .
Πληρώθηκα μόλις $ 200 για την συμμέτοχή μου και δεν έλαβα κανένα δικαίωμα .
Ωστόσο , εκείνη τη στιγμή ήμουν ευτυχής που ήμουν μέρος του βίντεο .
Η συντροφικότητα μου με την Μαντόνα , την Erika και τον Martin ήταν αρκετά για μένα .
Αφού τραβήξαμε το βίντεο , πήγαμε στο Studio One και χορεύαμε όλο το βράδυ .
Το `` Lucky Star '' υπήρξε στη setlist τεσσάρων περιοδειών της Μαντόνα : The Virgin Tour ( 1985 ) , Who 's That Girl Tour ( 1987 ) , Confessions Tour ( 2006 ) και Rebel Heart Tour ( 2015–16 ) .
Στην The Virgin Tour περιοδεία , εκτέλεσε το τραγούδι φορώντας ένα εντελώς μαύρο outfit , αποτελούμενο από ένα κροπ τοπ που φορούσε κάτω από ένα γιλέκο , γάντια με κρόσσια που έφταναν μέχρι τον αγκώνα , μίνι φούστα , κολάν και δερμάτινες μπότες .
Το κροπ τοπ είχε ένα σταυρό ραμμένο στη μέση , ενώ επίσης φορούσε και ένα σκουλαρίκι σταυρό στο αριστερό αυτί της .
Τραγούδησε την αρχική έκδοση του τραγουδιού .
Η εκτέλεση συμπεριλήφθηκε στην βιντεοκασέτα Madonna Live : The Virgin Tour VHS , που κυκλοφόρησε το 1985 .
Στην περιοδεία Who 's That Girl World Tour , ήταν το δεύτερο κομμάτι της setlist .
Φόραγε ένα μαύρο μπουστάκι όπως αυτό στο βίντεο κλιπ του `` Open Your Heart '' ( 1987 ) .
Τα μαλλιά της ήταν ξανθά πλατινέ , κοντά και φουντωτά .
Η παράσταση περιλάμβανε μια ντίσκο μπάλα που περιστρεφόταν γύρω από τη σκηνή , καθώς η Μαντόνα και οι χορευτές χορεύαν γύρω της .
Υπάρχουν δύο διαφορετικές εκτελέσεις , μια βρίσκεται στο βίντεο Ciao Italia : Live from Italy που γυρίστηκε στο ιταλικό στάδιο Κομουνάλε , Τορίνο στις 4 Σεπτεμβρίου 1987 , και μια στο βίντεο Who 's That Girl : Live in Japan tour , γυρισμένη στο ιαπωνικό στάδιο Korakuen , Τόκιο στις 22 Ιουνίου 1987 .
Στην Confessions Tour , η ζωντανή εκτέλεση του τραγουδιού έγινε με την Μαντόνα να φοράει μωβ και άσπρο κορμάκι , σχεδιασμένο από τον τον Ζαν-Πολ Γκοτιέ .
Μετά το `` La Isla Bonita '' , η τραγουδίστρια ξαπλώνει μπρούμυτα στη σκηνή ενώ οι χορευτές της φορούν μια μπέρτα που γράφει από πίσω `` Dancing Queen '' .
Το ίντρο του `` Lucky Star '' αρχίζει , η Μαντόνα σηκώνεται και αντικρίζει το κοινό .
Τα φώτα χαμηλώνουν και ανοίγει το εσωτερικό της μπέρτας όπου φωτάκια αναβοσβήνουν .
Οι χορευτές έρχονται δίπλα της , και μαζί γυρίζουν στη σκηνή και τραγουδούν το κομμάτι .
Προς το τέλος του τραγουδιού , τραγουδάει επίσης το ρεφρέν της επόμενης εκτέλεσης , του `` Hung Up '' .
Η παράστασή συμπεριλήφθηκε στο CD και στο DVD της The Confessions Tour , που κυκλοφόρησε το 2007 .
Ο Ed Gonzalez του Slant Magazine χαρακτήρισε την εκτέλεση ως « μια πεταλούδα που κυματίζει στους ντίσκο ουρανούς » .
Ο Thomas Inskeep από το Stylus την αποκάλεσε φρέσκια .
Ο Christian John Wikane από το PopMatters δεν ήταν εντυπωσιασμένος , ένιωθε ότι το να τραγουδάει το κομμάτι πάνω σε νέα συγχορδία ήταν ψυχρό .
Στην Rebel Heart Tour , το τραγούδησε σε ένα στυλ φλαμένκο ποτ πουρί , μαζί με τα `` Dress You Up '' , `` Into the Groove '' και `` Everybody '' .
Φορούσε ένα φόρεμα του Alessandro Michele από το Gucci , επηρεασμένο από την λατινική και τσιγγάνικη κουλτούρα .
Το 2000 , το συγκρότημα Switchblade Symphony συμπεριέλαβε μια τριπ χοπ επανεκτέλεση στο άλμπουμ Virgin Voices : A Tribute To Madonna , Vol . 2 .
Η Heather Phares του Allmusic το αποκάλεσε μια από τις καλύτερες στιγμές του άλμπουμ .
Μια φολκ διασκευή από την Alexandra Hope βρέθηκε στο compilation άλμπουμ Through the Wilderness , το οποίο αποτίνει φόρο τιμής στην καριέρα της Μαντόνα .
Το 2014 , το τραγούδι επανεκτελέστηκε στην σειρά Glee , στο δέκατο-ένατο επεισόδιο του πέμπτου κύκλου .
Η Καναδή τραγουδίστρια Carly Rae Jepsen συμπεριέλαβε ένα δείγμα του `` Lucky Star '' στο σινγκλ της `` Cut to the Feeling '' ( 2017 ) .
Το `` Lucky Star '' ακούστηκε στην ταινία Running on Empty ( 1988 ) , στην σκηνή που ο χαρακτήρας του Ρίβερ Φίνιξ είναι στην τάξη μουσικής .
Χρησιμοποιήθηκε στην βρετανική ταινία Snatch ( 2000 ) , σκηνοθετημένη από τον τότε σύζυγο της Γκάι Ρίτσι .