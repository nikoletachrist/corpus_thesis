Σύμφωνα με μία υπόθεση , όταν οι άνθρωποι που έχουν γενετική προδιάθεση προς την διπολική διαταραχή βιώνουν στρεσογόνα γεγονότα , το όριο του στρες στο οποίο συμβαίνουν οι αλλαγές της διάθεσης γίνεται σταδιακά χαμηλότερο , μέχρι τα επεισόδια τελικά να ξεκινήσουν ( και να επαναληφθούν ) χωρίς προειδοποίηση .
Υπάρχουν στοιχεία στον άξονα υποθαλάμου-υπόφυσης-επινεφριδίων , πως μπορεί να αναπτύξει ανωμαλίες στη διπολική διαταραχή που οφείλεται στο στρες . Άλλα συστατικά του εγκεφάλου που έχουν προταθεί ότι παίζουν ένα ρόλο είναι τα μιτοχόνδρια , και μια αντλία τριφωσφορικής αδενοσίνης νατρίου , προκαλώντας κυκλικές περιόδους κακής πυροδότησης των νευρώνων ( κατάθλιψη ) καθώς και υπερευαισθησίας των νευρώνων ( μανία ) .
Τα στοιχεία δείχνουν ότι οι περιβαλλοντικοί παράγοντες παίζουν σημαντικό ρόλο στην ανάπτυξη και την πορεία της διπολικής διαταραχής , και ότι οι ατομικές ψυχοκοινωνικές μεταβλητές μπορεί να αλληλεπιδράσουν με γενετικές προδιαθέσεις .
Υπάρχουν αρκετά συνεπή στοιχεία από μελέτες που δείχνουν ότι πρόσφατα γεγονότα στην ζωής και στις διαπροσωπικές σχέσεις συμβάλλουν στην πιθανότητα υποτροπών της διπολικής διαταραχής , όπως και στην μείζονα κατάθλιψη .
Υπήρξαν επανειλημμένες αναφορές ότι το ένα τρίτο έως το ήμισυ των ενηλίκων που έχει διαγνωστεί με διπολική διαταραχή αναφέρουν τραυματικές/βίαιες εμπειρίες στην παιδική ηλικία , κάτι που συνδέεται με γρηγορότερη εμφάνιση καθώς και χειρότερη εξέλιξη της διαταραχής .
Ο συνολικός αριθμός αυτών που αναφέρουν στρεσογόνα γεγονότα στην παιδική ηλικία είναι υψηλότερος σε εκείνους που διαγνώσθηκαν με διπολική διαταραχή στην ενήλικη ζωή τους σε σύγκριση με εκείνους χωρίς ιδιαίτερα στρεσογόνα γεγονότα .
Λιγότερο συχνά η διπολική διαταραχή μπορεί να συμβεί σε συνδυασμό με μια νευρολογική πάθηση ή βλάβη όπως εγκεφαλικό επεισόδιο , τραυματική βλάβη εγκεφάλου , μόλυνση από HIV , πολλαπλή σκλήρυνση , πορφυρία και πιο σπάνια απο επιληψία κροταφικού λοβού .
Η ντοπαμίνη , ένας γνωστός νευροδιαβιβαστής υπεύθυνος για την εναλλαγή της διάθεσης έχει αποδειχθεί ότι αυξάνεται κατά τη διάρκεια της μανίας .
Δύο επιπλέον νευροδιαβιβαστές , το γάμμα-αμινοβουτυρικό οξύ και το γλουταμικό , έχει ανακαλυφθεί ότι προκαλούν ανεβασμένα επίπεδα διάθεσης .
Το γλουταμικό αυξάνεται σημαντικά εντός του αριστερού πλαγιοπίσθιου προμετωπιαίου φλοιόυ κατά τη διάρκεια της μανιακής φάσης της διπολικής διαταραχής , και επιστρέφει σε φυσιολογικά επίπεδα μόλις το επεισόδιο τελειώσει .
Το γάμμα-αμινοβουτυρικό βρίσκεται σε υψηλότερες συγκεντρώσεις σε άτομα με διπολική διαταραχή οδηγώντας στην μείωση υποδοχέων γάμμα-αμινοβουτυρικού .
Η αύξηση του γάμμα-αμινοβουτυρικού είναι πιθανόν να προκαλείται από μια διαταραχή στην πρόωρη ανάπτυξη που με τη σειρά της προκαλεί μια διαταραχή της μετανάστευσης των κυττάρων και του σχηματισμόυ φυσιολογικής ανάπτυξης των δομών του εγκεφάλου που συνδέονται συνήθως με τον εγκεφαλικό φλοιό .
Η πρόληψη της διπολικής διαταραχής έχει επικεντρωθεί στο στρες ( όπως στις αντιξοότητες της παιδικής ηλικίας ή μιας πολύ συγκρουσιακής οικογένειας ) , κάτι το οποίο παρόλο που δεν είναι διαγνωστικός παράγοντας για την διπολική διαταραχή , θέτει κάποια γενετικά και βιολογικά ευάλωτα άτομα σε κίνδυνο για μια πιο άσχημη πορεία της νόσου . Έχει υπάρξει συζήτηση και προβληματισμός γύρω από την χρήση κάνναβης και την διπολική διαταραχή .
Η διάγνωση βασίζεται σε προσωπικές εμπειρίες του ασθενούς καθώς και ανωμαλίες στην συμπεριφορά που έχουν παρατηρηθεί από μέλη της οικογένειας , φίλους ή συναδέλφους .
Η διάγνωση συνεχίζεται με σημάδια που παρατηρεί ο ψυχίατρος ή ο ψυχολόγος ως οι μόνοι αρμόδιοι .
Υπάρχει μια λίστα με κριτήρια που πρέπει να υπάρχουν για να διαγνωσθεί τελικά η διπολική διαταραχή , αυτά βασίζονται στην ύπαρξη και την διάρκεια ορισμένων συμπτωμάτων ή σημείων .
Αρχικά μπορεί ο ασθενής να εξεταστεί απο έναν ιατρό .
Παρόλο που δεν υπάρχουν βιολογικές εξετάσεις που να επιβεβαιώνουν την διπολική διαταραχή , μπορεί να γίνουν κάποιες για να αποκλειστούν παθήσεις και ασθένειες που παρουσιάζονται με παρόμοια συμπτώματα .
Το διπολικό φάσμα αναφέρεται σε μια κατηγορία διαταραχών που παρουσιάζουν ασυνήθιστα ανεβασμένη ή καταθλιπτική διάθεση .
Αυτές οι διαταραχές κυμαίνονται από διπολική διαταραχή I , πλήρη μανιακά επεισόδια , κυκλοθυμία , υπομανιακά επεισόδια έως διαταραχές που πληρούν μόνο μερικά από τα κριτήρια μανίας ή υπομανίας .
Αυτές οι διαταραχές συνήθως περιλαμβάνουν τα καταθλιπτικά συμπτώματα ή επεισόδια που μπορούν να εναλλαχτούν με ανεβασμένη διάθεση ή ακόμα και μικτά επεισόδια που εμφανίζουν τα συμπτώματα και των δύο πόλων .
Η έννοια του διπολικού φάσματος είναι η ίδια με αυτή του Emil Kraepelin , της μανιοκαταθλιπτικής ασθένειας .
Αυτή τη στιγμή η μανιοκαταθλιπτική ασθένεια αναφέρεται συνήθως ως διπολική διαταραχή . Ένα απλό ονοματολογικό σύστημα συστήθηκε το 1978 για να ξεχωρίζει πιο εύκολα το σημείο που βρίσκεται το άτομο μέσα στο διπολικό φάσμα .
Τα σημεία του φάσματος που χρησιμοποιούν αυτή την ονοματολογία συμβολίζονται με την χρήση των παρακάτω κωδικών : Συνεπώς το , mD , αντιπροσωπεύει μια υπομανιακή κατάσταση με μείζων κατάθλιψη . Ένας περαιτέρω διαχωρισμός γίνεται μερικές φορές στην σειρά των γραμμάτων για να αναδείξει την σειρά των επεισοδίων , όταν δηλαδή η φυσιολογική κατάσταση του ασθενούς διακόπτεται από επεισόδια μανίας ακολουθούμενα από κατάθλιψη ( MD ) ή αντιστρόφως ( DM ) .
Εφαρμόζοντας αυτό το μοντέλο η μονοπολική κατάθλιψη συμβολίζεται με D.
Η μονοπολική μανία ( M ) είναι είτε πολύ σπάνια , ή ανύπαρκτη δεδομένου ότι υπάρχουν ελάχιστα στοιχεία για κάτι τέτοιο , τέτοιες περιπτώσεις εξάλλου αναφέρονται ως Md .
Η μονοπολική υπομανία ( m ) χωρίς συνοδευόμενη κατάθλιψη έχει αναφερθεί ωστόσο στην ιατρική βιβλιογραφία .
Υπάρχει προβληματισμός για το εάν αυτή η κατάσταση μπορεί να εμφανιστεί με μεγαλύτερη συχνότητα στον γενικό πληθυσμό που δεν λαμβάνει θεραπεία .
Η επιτυχής κοινωνική λειτουργία αυτών των ατόμων με τις δυνητικά υψηλές επιδόσεις μπορεί να οδηγήσει στο να τους χαρακτηρίζουν φυσιολογικούς , αντί για άτομα με σημαντική απορρύθμιση .
Δεν υπάρχει καμία σαφής συναίνεση μεταξύ επιστημόνων ως προς το πόσοι τύποι της διπολικής διαταραχής υπάρχουν .
Ωστόσο το DSM-IV-TR ( Diagnostic and Statistical Manual of Mental Disorders ) και ICD-10 ( International Statistical Classification of Diseases and Related Health Problems ) αναφέρουν ότι η διπολική διαταραχή είναι αντιληπτή ως ένα φάσμα διαταραχών που συμβαίνουν σε ένα συνεχές .
Το DSM-IV-TR απαριθμεί τρεις ειδικούς υποτύπους και έναν υποτύπο για μη καθορισμένη κατηγορία διπολικής διαταραχής .
Οι περισσότεροι άνθρωποι που πληρούν τα κριτήρια για τη διπολική διαταραχή βιώνουν μια σειρά επεισοδίων , κατά μέσο όρο 0.4 έως 0.7 ανά έτος , διάρκειας τριών έως έξι μηνών .
Η ταχεία ενναλαγή , ωστόσο , είναι μία κατάσταση που μπορεί να εφαρμοστεί σε οποιοδήποτε από τους παραπάνω υποτύπους .
Η ταχεία εναλλαγή στην διπολική διαταραχή χαρακτηρίζεται απο τέσσερα ή περισσότερα επεισόδια ετησίως και εμφανίζεται σε ένα σημαντικό ποσοστό των ατόμων με διπολική διαταραχή .
Ο ορισμός της ταχείας εναλλαγής και βάσει του Diagnostic and Stistical Manual of Mental Disroders ( DSM ) είναι τουλάχιστον τέσσερα μείζονα καταθλιπτικά , μανιακά , υπομανιακά ή μεικτά επεισόδια να έχουν συμβεί κατά τη διάρκεια μιας περιόδου 12 μηνών .
Υπερταχεία ( σε διάστημα κάποιων ημερών ) καθώς και υπερ-υπερταχεία ( σε διάστημα κάποιων ωρών ) εναλλαγή έχει επίσης εμφανιστεί .
Υπάρχουν διάφορες άλλες ψυχικές διαταραχές οι οποίες μπορεί να παρουσιάζουν παρόμοια συμπτώματα με τη διπολική διαταραχή .
Αυτές περιλαμβάνουν τη σχιζοφρένεια , διαταραχή ελλειμματικής προσοχής και υπερκινητικότητας ( ADHD ) , και κάποιες διαταραχές της προσωπικότητας , συμπεριλαμβανομένης της οριακής ( μετεχμιακής ) διαταραχής προσωπικότητας . Έχει παρατηρηθεί ότι η διάγνωση για διπολική διαταραχή γίνεται βάσει του ιστορικού του ασθενούς , έτσι ώστε , από τεχνική άποψη , ο καθένας με μια ιστορία υπομανίας και κατάθλιψης έχει διπολική διαταραχή , ανεξάρτητα από την τρέχουσα ή μελλοντική του ψυχική κατάσταση .
Αυτό έχει περιγραφεί ως « ένα ηθικό και μεθοδολογικό ζήτημα » , καθώς αυτό σημαίνει ότι κανείς δεν μπορεί να θεωρηθεί ως θεραπευμένος ( παρά μόνο χαρακτηρίζεται « σε ύφεση » ) από διπολική διαταραχή .
Αυτή θεωρείται ιδιαίτερα προβληματική κατάσταση , δεδομένου ότι τα σύντομα υπομανιακά επεισόδια είναι ευρέως διαδεδομένα μεταξύ των ανθρώπων και δεν συνδέονται κατ ' ανάγκην με την δυσλειτουργία .
Η διπολική διαταραχή δεν μπορεί να θεραπευτεί , αντιθέτως η θεραπεία εστιάζει στο να βοηθήσει κάποιο άτομο να ελέγχει τα υπάρχοντα επεισόδια και στο να μην αναπτύξει άλλα επεισόδια στο μέλλον .
Η θεραπεία γίνεται με φαρμακευτική αγωγή και ψυχοθεραπεία .
Νοσηλεία ίσως χρειαστεί , ειδικά σε επεισόδια μανίας .
Η ψυχοθεραπεία έχει ως στόχο την ανακούφιση των συμπτωμάτων , αναγνωρίζει τι πυροδοτεί το κάθε επεισόδιο , μείωνει τα αρνητικά συναισθήματα που εκφράζονται στις σχέσεις , αναγνωρίζει αρχικά συμπτώματα πριν από την πλήρη υποτροπή καθώς και αναγνωρίζει τους παράγοντες που οδηγούν στην διατήρηση της ύφεσης .
Η γνωσιακή συμπεριφοριστική θεραπεία , θεραπεία με επίκεντρο την οικογένεια και ψυχοεκπαίδευση έχουν την μεγαλύτερη αποτελεσματικότητα και βοηθάνε στην πρόληψη των υποτροπών , ενώ η θεραπεία κοινωνικού ρυθμού και η διαπροσωπική ψυχοθεραπεία φαίνεται να είναι οι πιο αποτελεσματικές όσον αφορά τα καταθλιπτικά συμπτώματα .
Οι περισσότερες μελέτες έχουν βασιστεί μόνο σε ασθενείς με διπολική διαταραχή , όμως , και η θεραπεία κατά τη διάρκεια της οξείας φάσης μπορεί να είναι μια ιδιαίτερη πρόκληση .
Υπάρχει ένας μεγάλος αριθμός φαρμάκων που χρησιμοποιούνται για τη θεραπεία της διπολικής διαταραχής .
Η φαρμακευτική αγωγή με το καλύτερο αποτέλεσμα είναι το λίθιο , το οποίο είναι αποτελεσματικό στη θεραπεία της οξείας μανίας καθώς και στην πρόληψη των υποτροπών περισσότερο για μανιακά αντί για καταθλιπτικά επεισόδια .
Το λίθιο μειώνει τον κίνδυνο της αυτοκτονίας και αυτοτραυματισμού σε άτομα με διπολική διαταραχή .
Τέσσερα αντιεπιληπτικά χρησιμοποιούνται στη θεραπεία της διπολικής διαταραχής .
Η καρβαμαζεπίνη είναι αποτελεσματική στη θεραπεία των μανιακών επεισοδίων , με κάποιες έρευνες να δείχνουν πως είναι ιδιαίτερα αποτελεσματική στην ταχεία εναλλαγή της διπολικής διαταραχής καθώς και σε εκείνους με έντονα ψυχωσικά συμπτώματα .
Είναι λιγότερο αποτελεσματική ωστόσο στην πρόληψη της υποτροπής από το λίθιο .
Η καρβαμαζεπίνη έγινε δημοφιλής επιλογή θεραπείας για τη διπολική διαταραχή στα τέλη του 1980 και στις αρχές της δεκαετίας του 1990 , αλλά εκτοπίστηκε από το βαλπροϊκό νάτριο στη δεκαετία του 1990 το οποίο πλέον χρησιμοποιείται συχνότερα σαν θεραπεία για την διπολική διαταραχή καθώς είναι ιδιαίτερα αποτελεσματικό στην θεραπεία μανιακών επεισοδίων .
Η λαμοτριγίνη έχει κάποια αποτελεσματικότητα στη θεραπεία της διπολικής κατάθλιψης , έχει επίσης αποδειχθεί ότι έχει κάποια αποτελεσματικότητα στην πρόληψη περαιτέρω επεισοδίων αν και σύμφωνα με μελέτες που έχουν γίνει δεν είναι αρκετά αποτελεσματική στην ταχεία εναλλαγή .
Η αποτελεσματικότητα της τοπιραμάτης είναι άγνωστη .
Ανάλογα με τη σοβαρότητα της περίπτωσης , αντιεπιληπτικά μπορούν να χρησιμοποιηθούν σε συνδυασμό με λίθιο ή και μόνα τους .
Αντιψυχωσικά έχουν βρεθεί να είναι χρήσιμα για τη διαχείριση της μανίας που σχετίζεται με τη διπολική διαταραχή , ωστόσο οι μακροπρόθεσμες επιπτώσεις δεν είναι σαφείς .
Η ολανζαπίνη είναι αποτελεσματική στην πρόληψη των υποτροπών , αν και τα στοιχεία δεν είναι τόσα πολλά όσο για το λίθιο .
Τα αντικαταθλιπτικά δεν έχουν δείξει να επιφέρουν κάποια βελτίωση που να μην την προκαλούν και απο μόνοι τους άλλοι σταθεροποιητές διάθεσης .
Χορήγηση βενζοδιαζεπινών για σύντομο χρονικό διάστημα μπορεί να χρησιμοποιηθεί παράλληλα με άλλα φάρμακα μέχρι να σταθεροποιηθεί πλήρως η διάθεση .
Για πολλά άτομα με διπολική διαταραχή μια καλή πρόγνωση προκύπτει από μια καλή θεραπεία , η οποία με τη σειρά της , προκύπτει από μια σωστή διάγνωση .
Επειδή η διπολική διαταραχή μπορεί να έχει ένα υψηλό ποσοστό λανθασμένης διάγνωσης , είναι συχνά δύσκολο για τα άτομα με την διαταραχή να λάβουν έγκαιρη και κατάλληλη θεραπεία .
Η διπολική διαταραχή μπορεί να είναι μια σοβαρή ιατρική κατάσταση .
Ωστόσο τα άτομα με διπολική διαταραχή μπορεί να ζήσουν μια ολοκληρωμένη και ικανοποιητική ζωή .
Αρκετά συχνά , η φαρμακευτική αγωγή είναι απαραίτητη για την επίτευξη του στόχου αυτού .
Τα άτομα με διπολική διαταραχή μπορεί να έχουν περιόδους φυσιολογικής ή σχεδόν φυσιολογικής λειτουργίας μεταξύ των επεισοδίων ( νορμοθυμία ) .
Η λειτουργικότητα του ατόμου στη διπολική διαταραχή Ι και ΙΙ μεταβάλλεται με το χρόνο κατά μήκος ενός φάσματος από καλή ως μέτρια έως κακή .
Κατά τη διάρκεια των περιόδων της μείζονος κατάθλιψης ή μανίας , η λειτουργικότητα είναι συνήθως κακή , με την κατάθλιψη να συνδέεται περισσότερο με την δυσλειτουργία από τη μανία .
Η λειτουργικότητα του ατόμου μεταξύ των επεισοδίων είναι κατά μέσο όρο καλή .
Ωστόσο τα συμπτώματα της υπομανίας συνδέονται περισσότερο με την βελτίωση της λειτουργικότητας του ατόμου .
Μια άλλη μελέτη επιβεβαίωσε τη σοβαρότητα της διαταραχής λέγοντας πως « το ποσοστό της θνησιμότητας από κάθε αίτιο σε ασθενείς με διπολική διαταραχή έχει αυξηθεί περίπου δύο φορές » .
Η διαταραχή συνδέεται με ένα ιδιαίτερα υψηλό ποσοστό αυτοκτονίας , ειδικά στα καταθλιπτικά επεισόδια .
Η διπολική διαταραχή μπορεί να προκαλέσει αυτοκτονικό ιδεασμό που οδηγεί σε απόπειρες αυτοκτονίας . Ένα στα τρία άτομα με διπολική διαταραχή έχουν κάνει απόπειρες αυτοκτονίας στο παρελθόν ή έχουν αυτοκτονήσει .
Το ποσοστό θνησιμότητας από αυτοκτονία στη διπολική διαταραχή είναι μεταξύ 18-25 % .
Παραλλαγές της διάθεσης και διαφοροποιήσεις στα επίπεδα ενέργειας έχουν παρατηρηθεί στην ιστορία προ αμνημονεύτων χρόνων .
Οι λέξεις « μελαγχολία » ( μια παλιά λέξη για την κατάθλιψη ) και « μανία » προέρχονται από την αρχαία Ελλάδα .
Η λέξη μελαγχολία προέρχεται από το μέλας , που σημαίνει « μαύρο » και χόλος που σημαίνει « χολή » , ενδεικτικό της προέλευσης του όρου στις προ-Ιπποκράτη θεωρίες .
Εντός των θεωριών αυτών η μανία θεωρήθηκε πως βγαίνει από περίσσεια κίτρινη χολή , ή ένα μείγμα από μαύρη και κίτρινη χολή .
Οι γλωσσικές ρίζες της μανίας , ωστόσο , δεν είναι τόσο ξεκάθαρες .
Κάποιες ετυμολογίες που προτείνει ο Ρωμαίος ιατρός , Aυρηλιανός , συμπεριλαμβανομένων των αρχαίων ελληνικών λέξεων « ἀνία » , που σημαίνει « να παράγει μεγάλη ψυχική οδύνη » και « μανός » , που σημαίνει « χαλαρός » , το οποίο προσεγγίζει σε υπερβολική χαλάρωση του νου και της ψυχής .
Υπάρχουν τουλάχιστον πέντε άλλες υποψήφιες ετυμολογίες , και μέρος της σύγχυσης που περιβάλλει την ακριβή ετυμολογία της λέξης « μανία » είναι η ποικίλη χρήση της στην προ-Ιπποκράτειο ποίηση και μυθολογία .
Στις αρχές της δεκαετίας του 1800 , ο Γάλλος ψυχίατρος Jean - Étienne Dominique Esquirol και οι « συναισθηματικές μονομανίες » , ήταν η πρώτη προσέγγιση σε ό , τι ήταν να εξελιχθεί στη σύγχρονο κατάθλιψη .
Η βάση της τρέχουσας σύλληψης της μανιοκατάθλιψης μπορεί να εντοπιστεί στη δεκαετία του 1850 , στις 31 Ιανουαρίου του 1854 , ο Jules Baillarger περιγράφει στη Γαλλική Αυτοκρατορική Ακαδημία Ιατρικής μία διφασική ψυχική ασθένεια που προκαλεί επαναλαμβανόμενες ταλαντώσεις μεταξύ μανίας και της κατάθλιψης , την οποία ονόμασε folie à double forme ( « διπλής μορφής παραφροσύνη » ) .