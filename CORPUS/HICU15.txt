Η διάκριση μεταξύ του Ρωσικού λαού και της κομμουνιστικής κυβέρνησής του υπερτονίστηκε , όπως και η υποτιθέμενη διαφορά μεταξύ των Γιουγκοσλάβων Παρτιζάνων , που φέρονταν να είναι Τροτσκιστές , και των Σοβιετικών , που ήταν Σταλινικοί. < /ref > Tomasevich 1975 , σελ . 391. < /ref > Στις 10 Σεπτεμβρίου 1944 μια αποστολή των Τσέτνικ περίπου 150 ανδρών , υπό τον Αντισυνταγματάρχη Βέλιμιρ Πίλετιτς , διοικητή της βορειοανατολικής Σερβίας , πέρασε από το Δούναβη στη Ρουμανία και απέκτησε επαφή με τις Σοβιετικές δυνάμεις στην Κραϊόβα .
Ο κύριος σκοπός τους , σύμφωνα με τα απομνημονεύματα ενός από αυτούς , του Αντισυντ .
Mίοντραγκ Ράτκοβις , ήταν να αποσπάσουν τη συμφωνία των Σοβιετικών σε ορισμένους πολιτικούς στόχους : την παύση του εμφυλίου πολέμου μέσω της σοβιετικής διαμεσολάβησης , τις ελεύθερες εκλογές υπό την εποπτεία των Συμμαχικών δυνάμεων και την αναβολή κάθε δίκης σχετικής με τον πόλεμο μέχρι τις εκλογές .
Πριν η αποστολή μπορέσει να πάει στο Βουκουρέστι , όπου ήταν οι Αμερικανικές και Βρετανικές στρατιωτικές αποστολές , τα μέλη της καταγγέλθηκαν από έναν από τους βοηθούς του Πίλετιτς ως Βρετανοί κατασκόποι και συνελήφθησαν από τους Σοβιετικούς την 1η Οκτωβρίου .
Οι Τσέτνικ , πιστεύοντας ότι μπορούσαν να πολεμήσουν ως σύμμαχοι των Σοβιετικών την ίδια στιγμή που πολεμούσαν τους Παρτιζάνους , κατάφεραν πράγματι να πετύχουν κάποια τοπική συνεργασία με τους πρώτους αντιμαχόμενοι τους Γερμανούς .
Σε μια εγκύκλιο της 5ης Οκτωβρίου ο Μιχαήλοβιτς έγραψε : « Θεωρούμε τους Ρώσους ως συμμάχους μας .
Ο αγώνας εναντίον των δυνάμεων του Τίτο στη Σερβία θα συνεχιστεί » .
Οι Γερμανοί γνώριζαν τις διαθέσεις των Τσέτνικ από ραδιοφωνικές εκπομπές και οι πληροφορίες τους ανέφεραν στις 19 Οκτωβρίου ότι « οι Τσέτνικ δεν έχουν προετοιμαστεί ποτέ από τον Ντράζα Μιχαήλοβιτς μέσω κατάλληλης προπαγάνδας για σύγκρουση με τους Ρώσους .
Αντίθετα ο Ντράζα Μιχαήλοβιτς συντηρεί το μύθο ότι οι Ρώσοι , ως σύμμαχοι των Αμερικανών και των Βρετανών , δεν θα ενεργήσουν ποτέ ενάντια στα συμφέροντα των Σέρβων εθνικιστών » .
Ο διοικητής μιας ομάδας των Σωμάτων Αιφνιδιασμού , ο Συντ .
Κεσέροβιτς , ήταν ο πρώτος αξιωματικός των Τσέτνικ , που συνεργάστηκε με τους Σοβιετικούς .
Στα μέσα Οκτωβρίου τα στρατεύματά του συναντήθηκαν με τις Σοβιετικές δυνάμεις που προέλαυναν από τη Βουλγαρία στην κεντροανατολική Σερβία και μαζί κατέλαβαν την πόλη Κρούσεβατς , την οποία φεύγοντας οι Σοβιετικοί άφησαν στην ευθύνη του Κεσέροβιτς .
Μέσα σε τρεις ημέρες ο Κεσέροβιτς προειδοποίησε τους υποδιοικητές του ότι οι Ρώσοι μιλούσαν μόνο με τους Παρτιζάνους και αφόπλιζαν τους Τσέτνικ .
Ο Κεσέροβιτς ανέφερε στην Ανώτατη Διοίκηση στις 19 Οκτωβρίου ότι ο εκπρόσωπός του στη Σοβιετική μεραρχία είχε επιστρέψει με ένα μήνυμα που διέταζε τους άντρες του να αφοπλιστούν και να ενσωματωθούν στις ένοπλες δυνάμεις των Παρτιζάνων στις 18 Οκτωβρίου . Ένας άλλος διοικητής των Τσέτνικ που συνεργάστηκε με τους Σοβιετικούς ήταν ο Λοχαγός Πρέντραγκ Ράκοβιτς του Δεύτερου Σώματος της Ράβνα Γκόρα , του οποίου οι άνδρες συμμετείχαν στην κατάληψη του Τσάτσακ , όπου συνέλαβαν 339 στρατιώτες του Russisches Schutzkorps Serbien ( δύναμη αντικομμουνιστών Λευκών Ρώσων εμικρέδων ) , που τους παρέδωσαν στους Σοβιετικούς .
Ο Ράκοβιτς είχε προφανώς γραπτή συμφωνία με τον τοπικό Σοβιετικό διοικητή , θέτοντας τον εαυτό του και τους άνδρες του υπό σοβιετική διοίκηση σε αντάλλαγμα για την αναγνώριση ότι ήταν άντρες του Μιχαήλοβιτς .
Μετά από μια διαμαρτυρία από τον Τίτο στο Στρατάρχη Φίοντορ Τολμπούχιν , διοικητή του μετώπου , η συνεργασία με τους Κεσέροβιτς και Ράκοβιτς τερματίστηκε .
Μέχρι τις 11 Νοεμβρίου ο τελευταίος είχε κρυφτεί και οι δυνάμεις του είχαν φύγει προς τα δυτικά για να αποφύγουν τον αφοπλισμό τους και την υπαγωγή τους στον έλεγχο των Παρτιζάνων .
Μετά την πτώση του Βελιγραδίου στα Σοβιετικά και Παρτιζάνικα στρατεύματα , υπήρχαν ελάχιστες ελπίδες ότι οι Τσέτνικ θα επιβιώσουν ως νόμιμη μάχιμη δύναμη στη Γιουγκοσλαβία .
Τέλος τον Απρίλιο και το Μάιο του 1945 , καθώς οι νικηφόροι Παρτιζάνοι κατέλαβαν την επικράτεια της χώρας , πολλοί Τσέτνικ υποχώρησαν προς την Ιταλία και μια μικρότερη ομάδα προς την Αυστρία .
Πολλοί συνελήφθησαν από τους Παρτιζάνους ή επιστράφηκαν στη Γιουγκοσλαβία από Βρετανικές δυνάμεις , ενώ μερικοί σκοτώθηκαν μετά τον επαναπατρισμό .
Ορισμένοι δικάστηκαν για προδοσία και καταδικάστηκαν σε ποινές φυλάκισης ή σε θάνατο .
Πολλοί εκτελέστηκαν συνοπτικά , ειδικά κατά τους πρώτους μήνες μετά το τέλος του πολέμου .
Ο Μιχαήλοβιτς και οι λίγοι απομείναντες οπαδοί του προσπάθησαν να πολεμήσουν υποχωρώντας στη Ράβνα Γκόρα , αλλά ο ίδιος συνελήφθη από δυνάμεις των Παρτιζάνων .
Το Μάρτιο του 1946 ο Μιχαήλοβιτς μεταφέρθηκε στο Βελιγράδι , όπου τον Ιούλιο δικάστηκε και εκτελέστηκε με την κατηγορία της προδοσίας .
Τα τελευταία χρόνια του Β΄ Παγκοσμίου Πολέμο , πολλοί Τσέτνικ αυτομόλησαν από τις μονάδες τους , καθώς ο αρχηγός των Παρτιζάνων , Στρατάρχης Γιόσιπ Μπροζ Τίτο , κήρυξε γενική αμνηστία σε όλους όσοι είχαν κάποια στιγμή αυτομολήσει .
Μετά το τέλος του Β΄ Παγκοσμίου Πολέμου οι Τσέτνικ τέθηκαν εκτός νόμου στη νέα Σοσιαλιστική Ομοσπονδιακή Δημοκρατία της Γιουγκοσλαβίας .
Στις 29 Νοεμβρίου 1945 ο Βασιλιάς Πέτρος Β΄εκθρονίστηκε από τη Γιουγκοσλαβική Συντακτική Συνέλευση μετά από ένα δημοψήφισμα με συντριπτική πλειοψηφία .
Οι ηγέτες των Τσέτνικ είτε διέφυγαν από τη χώρα είτε συνελήφθησαν από τις αρχές .
Στις 13 Μαρτίου 1946 ο Μιχαήλοβιτς συνελήφθη από την ΟΖΝΑ , υπηρεσία ασφαλείας της Γιουγκοσλαβίας .
Προσήχθη σε δίκη , κρίθηκε ένοχος εσχάτης προδοσίας κατά της Γιουγκοσλαβίας , καταδικάστηκε σε θάνατο και στη συνέχεια εκτελέστηκε με τυφεκισμό στις 17 Ιουλίου .
Το 1947 ο Τζούγιτς δικάστηκε και καταδικάστηκε ερήμην για εγκλήματα πολέμου από τη Γιουγκοσλαβία Κηρύχθηκε εγκληματίας πολέμου γιατί , ως διοικητής της Μεραρχίας Ντίναρα , ήταν υπεύθυνος για την οργάνωση και τη διεξαγωγή σειράς μαζικών δολοφονιών , σφαγών , βασανιστηρίων , βιασμών , ληστειών και φυλακίσεων και τη συνεργασία με τους Γερμανούς και Ιταλούς κατακτητές Κατηγορήθηκε ότι ήταν υπεύθυνος για τους θανάτους 1.500 ανθρώπων κατά τη διάρκεια του πολέμου .
Μετά την άφιξή του στις Ηνωμένες Πολιτείες ο Τζούγιτς και οι μαχητές του διαδραμάτισαν ρόλο στην ίδρυση του Κινήματος Ράβνα Γκόρα των Σέρβων Τσέτνικ . Άλλες ομάδες των Τσέτνικ κατέφυγαν στις μεσοδυτικές Ηνωμένες Πολιτείες και την Αυστραλία Τον Ιανουάριο του 1951 η Γιουγκοσλαβική κυβέρνηση κατηγόρησε 16 άτομα προσκείμενα στους Τσέτνικ ως μέλη συνωμοσίας που σχεδίαζε να ανατρέψει την κυβέρνηση και να επαναφέρει το Βασιλιά Πέτρο στη βοήθεια των γαλλικών και αμερικανικών μυστικών υπηρεσιών .
Από τους κατηγορούμενους 15 καταδικάστηκαν σε πολυετείς ποινές φυλάκισης και ένας σε θάνατο .
Στις 12 Ιανουαρίου 1952 η κυβέρνηση ανέφερε ότι τέσσερις ή πέντε « ταξιαρχίες » των Τσέτνικ που καθεμία αριθμούσε περίπου 400 άνδρες υπήρχαν ακόμη και βρίσκονταν στα σύνορα με την Ουγγαρία , τη Ρουμανία , τη Βουλγαρία και την Αλβανία και στα δάση του Μαυροβουνίου , επιτιθέμενες σε συναντήσεις του κομμουνιστικού κόμματος και σε κτίρια της αστυνομίας .
Μέχρι το Νοέμβριο του 1952 μικρές ομάδες Τσέτνικ δρούσαν σε βουνά και δάση γύρω από το Kαλίνοβικ και το Tρνόβο .
Δίκες Τσέτνικ για την περίοδο του πολέμου διεξάγονταν μέχρι το 1957 .
Το 1975 ο Nίκολα Kάβαγια , συμπαθών των Τσέτνικ της διασποράς που ζούσε στο Σικάγο και ανήκε στο Σερβικό Συμβούλιο Εθνικής Άμυνας ( SNDC ) , ήταν καθ ' ομολογία του υπεύθυνος για τη βομβιστική επίθεση στην κατοικία ενός Γιουγκοσλάβου προξένου , την πρώτη μιας σειρά επιθέσεων σε στόχους του Γιουγκοσλαβικού κράτους στις Ηνωμένες Πολιτείες και τον Καναδά .
Ο ίδιος και οι συσσυνωμότες του συνελήφθηααν σε μια παγίδα που στήθηκε από το FBI και καταδικάστηκαν για τρομοκρατία για την πραγματοποίηση και το σχεδιασμό βομβιστικών ενεργειών δύο Γιουγκοσλαβικές δεξιώσεις για την Εθνική Γιορτή της Γιουγκοσλαβίας .
Αργότερα το ίδιο έτος , κατά τη διάρκεια της πτήσης για να εκτίσει την ποινή του , έκανε αεροπειρατεία στην πτήση 293 της American Airlines με σκοπό να ρίξει το αεροπλάνο στην έδρα του Τίτο στο Βελιγράδι , αλλά μεταπείστηκε .
Τελικά του υποβλήθηκε 67ετής ποινή φυλάκισης .
Μετά την ανάληψη της εξουσίας από το Σλόμπονταν Μιλόσεβιτς το 1989 διάφορες ομάδες Τσέτνικ έκαναν μια « επιστροφή » και το καθεστώς του « συνέβαλε καθοριστικά στην έναρξη της εξέγερσης των Τσέτνικ το 1990-1992 και στη συνέχεια στη χρηματοδότησή της » Η ιδεολογία των Τσέτνικ επηρεάστηκε από το μνημόνιο της Σερβικής Ακαδημίας Επιστημών και Τεχνών του 1985-1986 .
Στις 28 Ιουνίου 1989 , την 600ή επέτειο της Μάχης του Κοσσυφοπεδίου , Σέρβοι στη βόρεια Δαλματία , το Κνίν , το Ομπροβατς και το Μπένκοβατς , όπου υπήρχαν « παλαιά προπύργια των Τσέτνικ » , πραγματοποίησαν τις πρώτες αντικροατικές κυβερνητικές διαδηλώσεις .
Την ίδια ημέρα ο Τζούγιτς δήλωσε ότι ο Βόισλαβ Σέσελι « αναλαμβάνει αμέσως τον ρόλο του βοεβόδα των Τσέτνικ » και τον διέταξε να « εκδιώξει όλους τους Κροάτες , τους Αλβανούς και άλλα ξένα στοιχεία από το ιερό Σερβικό έδαφος » , δηλώνοντας ότι θα επιστρέψει μόνο όταν η Σερβία εκκαθαριστεί από « τον τελευταίο Εβραίο , Αλβανό και Κροάτη » .
Η Σερβική Ορθόδοξη Εκκλησία ξεκίνησε την περιόδευση της λειψανοθήκης του Πρίγκιπα Λάζαρου , που είχε συμμετάσχει στη μάχη του Κοσσυφοπεδίου και είχε ανακηρυχτεί άγιος , και το καλοκαίρι έφτασε στη Μητρόπολη Ζβόρνικ-Τούζλα της Βοσνίας και Ερζεγοβίνης , όπου υπήρχε μια αίσθηση « ιστορικής τραγωδίας του Σερβικού λαού , που βιώνει ένα νέο Κοσσυφοπέδιο « συνοδευόμενη από εθνικιστικές διακηρύξεις και αγιοποίηση των Τσέτνικ .
Αργότερα το ίδιο έτος οι Σέσελι , Βουκ Ντράσκοβιτς και Mίρκο Γιόβιτς σχημάτισαν τη Σερβική Εθνική Ανανέωση ( SNO ) , κόμμα των Τσέτνικ .
Το Μάρτιο του 1990 ο Ντράσκοβιτς και ο Σέσελι αποχώρησαν για να σχηματίσουν ένα ξεχωριστό κόμμα των Τσέτνικ , το Σερβικό Κίνημα Ανανέωσης ( SPO ) ..
Στις 18 Ιουνίου 1990 ο Σέσελι οργάνωσε το Σερβικό Κίνημα Τσέτνικ ( SČP ) αν και δεν εγκρίθηκε η επίσημη εγγραφή του λόγω της προφανούς συνταύτισής του με τους Τσέτνικ .
Στις 23 Φεβρουαρίου 1991 συγχωνεύθηκε με το Εθνικό Ριζοσπαστικό Κόμμα ( NRS ) , ιδρύοντας το Σερβικό Ριζοσπαστικό Κόμμα ( SRS ) με πρόεδρο το Σέσελι και αντιπρόεδρο τον Τόμισλαβ Νίκολιτς . Ήταν ένα κόμμα των Τσέτνικ προσανατολισμένο προς το νεοφασισμό , αγωνιζόμενο για την εδαφική επέκταση της Σερβίας .
Τον Ιούλιο του 1991 ξέσπασαν στην Κροατία συγκρούσεις μεταξύ Σέρβων και Κροατώ και έγιναν συλλαλητήρια στα βουνά της Ράβνα Γκόρα με συνθήματα υπέρ του πολέμου και αναπολούμενες « δόξες » των σφαγών Κροατών και Μουσουλμάνων από τους Τσέτνικ κατά το Β΄ Παγκόσμιο Πόλεμο .
Το SPO πραγματοποίησε πολλές συγκεντρώσεις στη Ράβνα Γκόρα .
Κατά τη διάρκεια των Γιουγκοσλαβικών Πολέμων πολλοί Σέρβοι παραστρατιωτικοί χαρακτήρισαν εαυτούς ως Τσέτνικ .
Η στρατιωτική πτέρυγα του SRS ήταν γνωστή ως « Τσέτνικ » και προμηθευόταν όπλα από το Γιουγκοσλαβικό Λαϊκό Στρατό ( JNA ) και τη Σερβική αστυνομία .
Ο Σέσελι βοηθούσε προσωπικά τον εξοπλισμό των Σέρβων της Κροατίας και στρατολόγησε εθελοντές στη Σερβία και το Μαυροβούνιο , στέλνοντας 5.000 άνδρες στην Κροατία και 30.000 στη Βοσνία και Ερζεγοβίνη .
Σύμφωνα με το Σέσελι « οι Τσέτνικ δεν ενεργούσαν ποτέ έξω από την αιγίδα του Γιουγκοσλαβικού Λαϊκού Στρατού και της Σερβικής αστυνομίας » .
Ο Ζέλικο Ραζνάτοβιτς , ένας αυτοαποκαλούμενος Τσέτνικ , ηγείτο μιας δύναμης Τσέτνικ που ονομαζόταν Σερβική Εθελοντική Φρουρά ( SDG ) και που ιδρύθηκε στις 11 Οκτωβρίου 1990 .
Η SDG συνδεόταν με το Υπουργείο Εσωτερικών της Σερβίας , επιχειρούσε υπό τη διοίκηση του JNA , και αναφερόταν απευθείας στο Μιλόσεβιτς .
Είχε 1.000 - 1.500 άνδρες .
Ο Γιόβιτς , τότε Σέρβος Υπουργός Εσωτερικών , οργάνωσε την πτέρυγα νεολαίας της SNO ως Λευκούς Αετούς , παραστρατιωτικούς που βασίζονταν αρκετά στο κίνημα των Τσέτνικ του Β΄ Παγκοσμίου Πολέμου και έκαναν έκκληση για μια « Χριστιανική , Ορθόδοξη Σερβία χωρίς κανένα Μουσουλμάνο και κανέναν άπιστο. » Συνδεόταν με το SRS , αν και ο Σέσελι το αρνιόταν .
Τόσο οι Λευκοί Αετοί όσο και η SDG έπαιρναν οδηγίες από τη Γιουγκοσλαβική Υπηρεσία Αντικατασκοπείας Το Σεπτέμβριο-Οκτώβριο του 1991 οι Τσέτνικ του Οζρεν ( βουνό της Βοσνίας ) ιδρύθηκαν για να « συνεχίσουν τις « καλύτερες » παραδόσεις των Τσέτνικ του Β΄ Παγκοσμίου Πολέμου » .
Υπήρχε επίσης μια παραστρατιωτική ομάδα , οι Εκδικητές Τσέτνικ υπό την ηγεσία του Mίλαν Λούκιτς , που αργότερα ανέλαβε τη διοίκηση των Λευκών Αετών .
Μια μονάδα Τσέτνικ υπό την ηγεσία του Σλάβκο Αλεκσιτς επιχειρούσε υπό τη διοίκηση του Στρατού της Σερβικής Δημοκρατίας .
Το 1991 πολέμησε στην περιοχή Κράινα της Κροατίας και το 1992 γύρω από το Σεράγεβο στη Βοσνία και Ερζεγοβίνη .
Ο Μιλόσεβιτς και ο Ράντοβαν Κάρατζιτς , πρόεδρος της αυτοανακηρυχθείσας Σερβικής Δημοκρατίας , χρησιμοποίησαν τις δυνάμεις των Τσέτνικ των Σέσελι και Ραζνάτοβιτς ως μέρος του σχεδίου τους για την εκδίωξη των μη Σέρβων και για τη δημιουργία μιας Μεγάλης Σερβίας μέσω της εθνοκάθαρσης , της τρομοκρατίας και της κατάπτωσης του ηθικού .
Οι σχηματισμοί των Σέσελι και Ραζνάτοβιτς επιχειρούσαν ως « αυτόνομες » ομάδες στο σχέδιο RAM , που επιδίωκε να οργανώσει τους Σέρβους εκτός Σερβίας , να εδραιώσει τον έλεγχο των Σερβικών Δημοκρατικών Κομμάτων και να εξασφαλίσει όπλα και πυρομαχικάJudah 2000 , σελ . 170. < /ref > , σε μια προσπάθεια ίδρυσης μια χώρας , χώρα όπου « όλοι οι Σέρβοι με τα εδάφη τους θα ζούσαν μαζί στο ίδιο κράτος » .
Σύμφωνα με τον ιστορικό Nόελ Μάλκολμ , « τα μέτρα που έλαβαν ο Κάρατζιτς και το κόμμα του - [ ανακηρύσσοντας Σερβικές ] « Αυτόνομες Περιοχές » , εξοπλισμός του Σερβικού πληθυσμού , μικρά τοπικά επεισόδια , διαρκής προπαγάνδα , αίτημα για « προστασία » του ομοσπονδιακού στρατού - ταιριάζουν ακριβώς με ό , τι είχε γίνει στην Κροατία .
Λίγοι παρατηρητές θα μπορούσαν να αμφισβητήσουν ότι ένα ενιαίο σχέδιο ήταν σε λειτουργία » .
Οι μονάδες των Τσέτνικ ενεπλάκησαν σε μαζικές δολοφονίες και εγκλήματα πολέμου .
Το 1991 η κροατική κωμόπολη Eρντουτ καταλήφθηκε από την SDG και το JNA και προσαρτήθηκε στο κράτος-μαριονέτα της Δημοκρατίας της Σερβικής Κράινα .
Κροάτες και άλλοι μη Σέρβοι εκδιώχθηκαν ή σκοτώθηκαν και Σέρβοι εποίκισαν τα κενά χωριά στην περιοχή .
Την 1η Απριλίου 1992 η SDG επιτέθηκε στη Μπιέλινα και προέβη σε σφαγή των Μουσουλμάνων αμάχων .
Στις 4 Απριλίου άτακτοι Τσέτνικ βοήθησαν τον JNA στο βομβαρδισμό του Σεράγεβο .
Στις 6 Απριλίου οι Τσέτνικ και ο JNA επιτέθηκαν στη Μπιέλινα , τη Φότσα , το Μπράτουνατς και το Βίσεγκραντ .
Στις 9 Απριλίου οι Τσέτνικ της SDG και του Σέσελι βοήθησαν τον JNA και τις ειδικές μονάδες των Σερβικών δυνάμεων ασφαλείας να καταλάβουν το Ζβόρνικ και να εξαλείψουν τον τοπικό Μουσουλμανικό πληθυσμό .
Οι εκθέσεις που έστειλε ο Ραζνάτοβιτς στους Μιλόσεβιτς , Ράτκο Μλάντιτς και Μπλάγκογιε Ατζιτς ανέφεραν ότι το σχέδιο προχωρούσε , σημειώνοντας ότι η ψυχολογική επίθεση στο Βοσνιακό πληθυσμό στη Βοσνία και Ερζεγοβίνη ήταν αποτελεσματική και έπρεπε να συνεχιστεί .