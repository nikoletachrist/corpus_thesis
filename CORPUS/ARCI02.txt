Ο Ρέι Παρκ είχε προσληφθεί για να πρωταγωνιστήσει σε αυτήν , αλλά το πρότζεκτ άλλαξε πολλούς σκηνοθέτες και τελικά δεν προχώρησε .
Το στάδιο της ανάπτυξης συνεχίστηκε όταν τα Marvel Studios άρχισαν να αυτοχρηματοδοτούν τις ταινίες τους στα μέσα της δεκαετίας , με τη Marvel να προσλαμβάνει μία ομάδα συγγραφέων για να αναπτύξει μερικούς από τους « λιγότερο γνωστούς χαρακτήρες » που είχε στην κατοχή της , συμπεριλαμβανομένου και του Iron Fist .
Το 2010 , ο Ριτς Γουίλκς προσλήφθηκε για να γράψει ένα νέο πρόχειρο για την ταινία και μέχρι τον Μάιο του 2013 , ειπώθηκε πως ο Iron Fist θα ήταν ένα από τα « μελλοντικά πρότζεκτ » της Marvel .
Τον Οκτώβριο του 2013 , το Deadline Hollywood ανέφερε πως η Marvel Television προετοίμαζε τέσσερις δραματικές σειρές κι μία μίνι σειρά , 60 επεισοδίων συνολικά , τις οποίες θα κυκλοφορούσε σε υπηρεσίες video on demand και καλωδιακούς παρόχους , με τους Netflix , Amazon και WGN America να εκφράζουν ενδιαφέρον .
Λίγες εβδομάδες αργότερα , Marvel και Disney ανακοίνωσαν πως η Marvel Television και τα ABC Studios θα παρείχαν στο Netflix σειρές που θα επικεντρώνονταν στους χαρακτήρες των Iron Fist , Daredevil , Jessica Jones και Luke Cage , και οι οποίες θα οδηγούσαν σε μία μίνι σειρά βασισμένη στην ομάδα των Defenders .
Τον Απρίλιο του 2015 , αποκαλύφθηκε πως ο επίσημος τίτλος της σειράς θα ήταν Marvel 's Iron Fist .
Τον Νοέμβριο , ο επικεφαλής και εκτελεστικός παραγωγός της Marvel Television , Τζεφ Λόουμπ , αναφέρθηκε σε ανεπιβεβαίωτες φήμες πως η Marvel δυσκολευόταν να ισορροπήσει τα μυστικιστικά στοιχεία του Iron Fist στον προσγειωμένο κόσμο της και πως μπορεί να αντικαθιστούσαν τη σειρά με μία ταινία ή μία σειρά με κεντρικό ήρωα τον Punisher .
Εξήγησε πως η Marvel και το Netflix ήταν σκόπιμα συγκρατημένοι σε νέα που αφορούσαν τη σειρά Iron Fist μέχρι την πρεμιέρα της σειράς Jessica Jones , έτσι ώστε η προσοχή να στραφεί σε αυτή τη σειρά , η οποία επικεντρωνόταν σε έναν χαρακτήρα που δεν ήταν ευρέως γνωστός στο κοινό .
Ο Λόουμπ υποσχέθηκε πως τα νέα για τον υπεύθυνο της σειράς Iron Fist θα έρχονταν σύντομα , με τη Marvel να ανακοινώνει τον Σκοτ Μπακ έναν μήνα αργότερα .
Αρχικά , η σειρά ήταν προγραμματισμένη να κυκλοφορήσει ως τρίτη από το Netflix μετά τις Daredevil και Jessica Jones αλλά αυτό άλλαξε , με τη σειρά Luke Cage να κυκλοφορεί τρίτη μιας και ο χαρακτήρας του Luke Cage είχε αφήσει αίσθηση όταν εμφανίστηκε στη Jessica Jones , και η Marvel ήθελε να « ακολουθήσει τη στιγμή » .
Οι Τζον Νταλ , Σίντι Χόλαντ , Άλι Γκος , Άλισον Ένγκελ , Κρις Χένιγκμαν , Άλαν Φάιν , Σταν Λι , Τζο Κεσάντα , Νταν Μπάκλεϊ , Τζιμ Τσόρι , Λόουμπ και Μπακ λειτούργησαν ως εκτελεστικοί παραγωγοί της σειράς .
Ο δεύτερος κύκλος ανακοινώθηκε τον Ιούλιο του 2017 , με τον Ρέιβεν Μέτζνερ να ανακοινώνεται ως ο υπεύθυνος της σειράς για αυτόν τον κύκλο , αντικαθιστώντας τον Μπακ .
Ο Λόουμπ θεώρησε πως « η αγάπη του Μέτζνερ για ό , τι αφορά τον Iron Fist και η εκτεταμένη γνώση του στις ταινίες με θέμα τις πολεμικές τέχνες τον έκαναν την τέλεια επιλογή » για αυτή τη θέση , ως ο νέος υπεύθυνος για τη σειρά .
Ο Μπακ δήλωσε πως η σειρά θα είχε έναν πιο ελαφρύ τόνο σε σχέση με τις προηγούμενες σειρές της Marvel στο Netflix , δεδομένου πως « ο ίδιος ο Ντάνι Ραντ είναι ένας πολύ πιο ελαφρύς χαρακτήρας .
Είναι κάποιος ο οποίος τρέφει αισιοδοξία και ελπίδα και παρά τα όποια αρνητικά , πιστεύει πως όλα πάντα θα πάνε κατ'ευχήν » .
Ο Μπακ περιέγραψε τις δυνάμεις του Ραντ ως « όχι και τις καλύτερες υπερδυνάμεις που υπάρχουν .
Το μόνο που μπορεί να κάνει είναι να δώσει γροθιά πολύ δυνατά ... μπορείς να το χρησιμοποιήσεις με κάποιους τρόπους αλλά στην υπόλοιπη ζωή του , δεν είναι πραγματικά και τόσο σημαντικό .
Το μεγαλύτερο χάρισμά του είναι οι ικανότητές του στις πολεμικές τέχνες και αυτό είναι κάτι για το οποίο υπέφερε και δούλεψε σκληρά για να αποκτήσει » .
Οι συγγραφείς και οι παραγωγοί προσέγγισαν « επιστήμονες για να συζητήσουν μαζί τους αν κάποιος θα μπορούσε ενδεχομένως να έχει τέτοιου είδους υπερδύναμη στον πραγματικό κόσμο » .
Ο Λόουμπ περιέγραψε τη σειρά ως την « επιδρομή της Marvel στις ταινίες πολεμικών τεχνών » και ο Μπακ δήλωσε πως τα κόμικ ήταν απλά « ένα σημείο εκκίνησης » για τη σειρά , η οποία θα ήταν « πολύ προσγειωμένη [ και ] καθοδηγούμενη από τον χαρακτήρα » .
Ο Τζόουνς θεώρησε πως η σειρά « ήταν στην πραγματικότητα μία φεμινιστική τηλεοπτική σειρά » αποκαλώντας τις γυναίκες χαρακτήρες της « απίστευτα δυνατές , απίστευτα μοναδικές και οι οποίες πραγματικά στηρίζουν τους άντρες σε αυτόν τον κόσμο ... Όλοι οι άντρες της σειράς διαλύονται .
Χρειάζονται αυτές τις γυναίκες για να τους κρατήσουν δυνατούς » .
Κάθε επεισόδιο του πρώτου κύκλου πήρε τον τίτλο του από μία κίνηση της πολεμικής τέχνης Shaolin Kung Fu ενώ του δεύτερου από τίτλους τευχών διαφόρων κόμικ στα οποία εμφανίστηκε ο Ντάνι Ραντ .
Το κάστινγκ για το Iron Fist ξεκίνησε τον Νοέμβριο του 2015 , με τον Φιν Τζόουνς να προσλαμβάνεται για τον ρόλο του Ντάνι Ραντ / Iron Fist τον Φεβρουάριο του 2016 , αλλά να μην ανακοινώνεται επίσημα από τη Marvel μέχρι τον Μάρτιο .
Σχετικά με την πρόσληψη του Τζόουνς , ο Μπακ δήλωσε : « τον είδαμε και πιστεύω πως όλοι απλά γνωρίζαμε αμέσως πως αυτός ήταν ο άνθρωπός μας ... Έδειχνε απλά ικανός να απεικονίσει [ τη νεανική αισιοδοξία και την ασυμβίβαστη συμπεριφορά του χαρακτήρα ] όταν χρειαζόταν και μερικές φορές και τα δύο μαζί , κι έτσι ήταν πολύ ικανός και ευέλικτος καθώς έφερνε τον χαρακτήρα στη ζωή » .
Μέχρι τον Απρίλιο , οι Τζέσικα Χένγουικ , Ντέιβιντ Γουένχαμ , Τζέσικα Στρόουπ και Τομ Πέλφρι προσλήφθηκαν για τους ρόλους των Κολίν Γουίνγκ , Χάρολντ Μίτσαμ , Τζόι και Γουόρντ Μίτσαμ αντίστοιχα , ενώ μέχρι τον Ιούνιο ο Σάσα Νταβάν προσλήφθηκε για τον ρόλο του Ντάβος , αν και ο ρόλος που θα είχε αποκαλύφθηκε τον Μάρτιο του 2017 .
Τον Οκτώβριο του 2016 , αποκαλύφθηκε πως η Ροζάριο Ντόσον θα επαναλάμβανε τον ρόλο της ως Κλερ Τεμπλ από τις προηγούμενες σειρές της Marvel στο Netflix .
Επίσης , ο Ραμόν Ροντρίγκεζ προσλήφθηκε για τον ρόλο του Μπακούτο .
Οι Τζόουνς , Χένγουικ , Πέλφρι , Στρόουπ και Νταβάν επέστρεψαν για τους ρόλους τους στον δεύτερο κύκλο , με τις Σιμόν Μίσικ και Άλις Ιβ να προστίθενται στο καστ .
Η Μίσικ επανέλαβε τον ρόλο της ως Μίστι Νάιτ από προηγούμενες σειρές της Marvel στο Netflix , ενώ η Ιβ ενσάρκωσε τη Μαίρη Γουόκερ .
Η Στέφανι Μασλάνσκι είναι η σχεδιάστρια κοστουμιών της σειράς , ένας ρόλος που είχε επίσης και σε προηγούμενες σειρές της Marvel στο Netflix .
Η Μασλάνσκι σημείωσε πως μία από τις διαφορές σε αυτή τη σειρά ήταν οι γειτονιές που βρέθηκε οι οποίες ήταν « πιο πλούσιες » σε σχέση με το Χελς Κίτσεν των Daredevil και Jessica Jones και το Χάρλεμ του Luke Cage .
Ως εκ τούτου , ο Ραντ φοράει περισσότερο κοστούμια σε σχέση με τους άλλους ήρωες και , δεδομένου των καυγάδων που εμπλέκεται συνεχώς , προστέθηκε αρκετό spandex για να αυξηθεί την ελαστικότητα των κοστουμιών .
Τα ρούχα του μοναχού και η στολή πολεμιστή του Ραντ βασίστηκαν σε « πραγματικές στολές πολεμιστών μοναχών Σαολίν ... πήρα αυτή την ξεχωριστή σιλουέτα από τον ρουχισμό των πολεμιστών μοναχών Σαολίν και τη συνδυάσαμε με τα παραδοσιακά χρώματα του Iron Fist , το πράσινο και το χρυσό » .
Οι τίτλοι αρχής της σειράς δημιουργήθηκαν από την Elastic .
Τα γυρίσματα της σειράς έλαβαν χώρα στη Νέα Υόρκη .
Ο Μάνουελ Μπιλέτερ λειτούργησε ως διευθυντής φωτογραφίας για τον πρώτο κύκλο , έπειτα από τη δουλειά του στις σειρές Jessica Jones και Luke Cage , με τον Μπρετ Τσαν να λειτουργεί ως διευθυντής στη δεύτερη μονάδα , καθώς και ως συντονιστής των μαχών .
Ο πρώτος κύκλος γυρίστηκε σε high dynamic range βίντεο ( HDR ) , για το οποίο ο Μπιλέτερ δήλωσε πως πρόσθετε « μία νότα εκμάθησης » στη δουλειά του , αναγκάζοντάς τον να ξανασκεφτεί το πώς θα γύριζε συγκεκριμένες σκηνές .
Στον δεύτερο κύκλο , ο Νιλς Άλπερτ λειτούργησε ως διευθυντής φωτογραφίας , ενώ ο Κλέιτον Μπάρμπερ ανέλαβε τον συντονισμό των μαχών .
Στα τέλη Οκτωβρίου 2016 , αποκαλύφθηκε πως ο Τρέβορ Μόρις θα συνέθετε τη μουσική του πρώτου κύκλου . Ένα soundtrack άλμπουμ με τη μουσική επένδυση του Μόρις για τον πρώτο κύκλο κυκλοφόρησε ψηφιακά από τη Marvel στις 17 Μαρτίου 2017 , την ίδια μέρα με την κυκλοφορία των επεισοδίων του κύκλου .
Ο Ρόμπερτ Λάιντεκερ συνέθεσε τη μουσική επένδυση του δεύτερου κύκλου .
Ο Iron Fist αποτελεί την τέταρτη σειρά από την ομάδα σειρών της Marvel που μεταδόθηκαν από το Netflix , μετά τις Daredevil , Jessica Jones και Luke Cage , οι οποίες οδήγησαν στη μίνι σειρά The Defenders .
Τον Νοέμβριο του 2013 , ο Γενικός Διευθυντής της Disney Μπομπ Άιγκερ δήλωσε πως αν οι χαρακτήρες αποδεικνύονταν δημοφιλείς στο Netflix , « είναι πολύ πιθανόν να μπορέσουν να αποκτήσουν δική τους ταινία » , κάτι το οποίο επανέλαβε ο Σαράντος τον Ιούλιο του 2015 .
Τον Αύγουστο του 2014 , ο Βίνσεντ Ντ ' Ονόφριο , ο οποίος υποδύεται τον Γουίλσον Φισκ στη σειρά Daredevil , δήλωσε πως μετά « την ολοκλήρωση των σειρών στο Netflix » , η Marvel έχει « ένα μεγαλύτερο σχέδιο επέκτασης » .
Τον Μάρτιο του 2015 , ο Λόουμπ αναφέρθηκε στην ικανότητα της σειράς να διασταυρωθεί με τις ταινίες και τις άλλες τηλεοπτικές σειρές του MCU που προβάλλονται από το ABC , λέγοντας : « Όλα συνυπάρχουν στο ίδιο σύμπαν . Όπως είναι αυτή τη στιγμή , με τον ίδιο τρόπο που οι ταινίες μας ξεκίνησαν αυτοδύναμες και με τον καιρό οδηγηθήκαμε στους Εκδικητές , έγινε πιο πρακτικό για τον Captain America να εμφανιστεί για λίγο στον Thor 2 και για τον Μπρους Μπάνερ στο τέλος του Iron Man 3 .
Πρέπει να το κερδίσουμε αυτό .
Το κοινό πρέπει να καταλάβει πρώτα ποιοι και τι είναι όλοι αυτοί οι χαρακτήρες πριν αρχίσουμε να τους αναμειγνύουμε » .
Η σειρά Iron Fist είναι διαθέσιμη στην υπηρεσία streaming του Netflix , σε όλες τις επικράτειες όπου είναι διαθέσιμο , σε υψηλή ευκρίνεια ανάλυσης 4K ( Ultra HD 4K ) και σε υψηλής δυναμικής εμβέλειας βίντεο ( HDR ) .
Τα επεισόδια κάθε κύκλου κυκλοφόρησαν ταυτόχρονα , σε αντίθεση με την καθιερωμένη εβδομαδιαία κυκλοφορία ανά επεισόδιο σειρών , για να ενθαρρυνθεί η παρακολούθηση όλων των επεισοδίων μαζί , μια μέθοδος που χρησιμοποιήθηκε επιτυχημένα και για άλλες πρωτότυπες σειρές του Netflix .
Το Τμήμα Καταναλωτικών Προϊόντων της Disney δημιούργησε μία μικρή σειρά προϊόντων προς εξυπηρέτηση ενήλικου κοινού , δεδομένου του ότι η σειρά έχει έναν πιο κοφτερό τόνο .
Ο Πολ Γκίτερ , ανώτερος αντιπρόεδρος της Marvel Licensing για το τμήμα καταναλωτικών προϊόντων της Disney , εξήγησε πως η εστίασή τους θα ήταν περισσότερο προς έφηβους και ενήλικες παρά σε πολύ νεαρά άτομα .
Επιπρόσθετα , δημιουργήθηκε ένα εμπορικό πρόγραμμα Marvel Knights για να στηρίξει τη σειρά , το οποίο δημιουργεί νέες ευκαιρίες για μεμονωμένες σειρές προϊόντων και συλλεκτικών προϊόντων .
Οι συνεργάτες αδειοδότησης ήθελαν να συνεργαστούν με τη Marvel για το πρότζεκτ του Iron Fist , παρά το ότι δεν ήταν κινηματογραφικό πρότζεκτ .
Καθώς το Netflix δεν αποκαλύπτει τα νούμερα τηλεθέασης των συνδρομητών του για καμία από τις δικές του σειρές , ο Καρίμ Ζρέικ , ανώτερος αντιπρόεδρος του προγράμματος της Marvel Television , παρείχε τον Αύγουστο του 2017 κάποια δημογραφικά στοιχεία τηλεθέασης για τον Iron Firs , σημειώνοντας πως η σειρά προσέλκυσε κυρίως νεαρούς θεατές .
Επίσης τον ίδιο μήνα , το Netflix δημοσίευσε κάποια πρότυπα προβολής για τις σειρές της Marvel .
Τα στοιχεία , τα οποία προήλθαν από τις « 1300 'κοινότητες γεύσης ' από όλο τον κόσμο , όπου οι συνδρομητές ομαδοποιούνται ανάλογα με το τι παρακολουθούν » , έδειξαν πως οι τηλεθεατές δεν παρακολουθούσαν τις σειρές με τη χρονολογική σειρά κυκλοφορίας τους , αλλά ξεκινούσαν συνήθως με την Jessica Jones , συνέχιζαν με τις Daredevil και Luke Cage και τελείωναν με τον Iron Fist .
Ο Τοντ Γιέλιν , ο αντιπρόεδρος του τμήματος καινοτομίας προϊόντων του Netflix , σημείωσε πως το κοινό παρακολουθεί τις σειρές « με τη σειρά που το ενδιαφέρει και από το πώς μαθαίνει για αυτές » .
Τα στοιχεία του Netflix έδειξαν επίσης πως κάποιος που παρακολουθεί τον Luke Cage θα προχωρήσει πιο συχνά προς τον Iron Fist , ενώ άλλες σειρές « που προέρχονται από παραμύθια » όπως οι 13 Reasons Why , Love και Οι 100 , οδήγησαν τους τηλεθεατές στο να ξεκινήσουν τον Iron Fist .
Τον Οκτώβριο του 2018 , η Crimson Hexagon , μια εταιρία μελέτης καταναλωτών , δημοσίευσε στοιχεία που εξέταζαν τον « θόρυβο στα κοινωνικά δίκτυα » για τη σειρά προσπαθώντας να το συσχετίσει με πιθανή τηλεθέαση .
Τα στοιχεία έδειξαν πως όταν ο πρώτος κύκλος έκανε πρεμιέρα τον Μάρτιο του 2017 , συγκέντρωσε περισσότερες από 120,000 αναρτήσεις σε Twitter και Instagram . Όταν κυκλοφόρησε ο δεύτερος κύκλος τον Σεπτέμβριο του 2018 , οι αναρτήσεις μειώθηκαν δραματικά κάτω από 20,000 .
Η σελίδα συλλογής κριτικών Rotten Tomatoes δίνει στον πρώτο κύκλο ποσοστό αποδοχής 20 % , βασισμένο σε 84 κριτικές .
Στο τμήμα ομοφωνίας της σελίδας διαβάζουμε : « Παρά τις κάποιες καλές στιγμές , ο Iron Fist βαραίνει από μία απουσία δυναμικής και πρωτοτυπίας » .
Η σελίδα συλλογής κριτικών Metacritic βαθμολόγησε τη σειρά με 37/100 βασισμένη σε 21 κριτικές , με τη σήμανση « γενικά δυσμενείς κριτικές » .
Για τον δεύτερο κύκλο , η σειρά συγκέντρωσε στη σελίδα Rotten Tomatoes ποσοστό αποδοχής 55 % βασισμένο σε 47 κριτικές , με το τμήμα ομοφωνίας να γράφει : « Οι καλύτερες σκηνές δράσης και ο πιο σφιχτός ρυθμός ανυψώνουν αρκετά τον δεύτερο κύκλο του Iron Fist , αλλά παραμένει ένα μικρότερο φως ανάμεσα στις σειρές του MCU » .
Στις 7 Σεπτεμβρίου 2018 , η σελίδα Rotten Tomatoes ανακοίνωσε πως ο Iron Fist είχε τη μεγαλύτερη αύξηση σε ποσοστό αποδοχής ανάμεσα σε πρώτο και δεύτερο κύκλο , με αύξηση 33 % για εκείνη τη χρονική στιγμή .
Η σελίδα Metacritic βαθμολόγησε τον δεύτερο κύκλο με 39/100 βασισμένο σε έξι κριτικές , με τη σήμανση « γενικά δυσμενείς κριτικές » .
Το 2018 , ο Iron Fist ήταν υποψήφιος στην κατηγορία « Καλύτερης Νέας Σειράς Υπερηρώων » στα βραβεία Saturn .
Στις 12 Οκτωβρίου 2018 , το Netflix ακύρωσε τη σειρά παρά το ότι η Marvel επιθυμούσε να συνεχίσει η προβολή της .
Η Marvel ανέφερε πως οι χαρακτήρες της σειράς θα « επιζούσαν » παρά την ακύρωση , και θα συνέχιζαν να εμφανίζονται στο MCU .
Το Deadline Hollywood ανέφερε επίσης πως η Disney εξέταζε την αναβίωση της σειράς στη δική της streaming υπηρεσία , Disney+ .
Ωστόσο , το περιοδικό Variety ανέφερε πως με βάση την αυθεντική συμφωνία που είχε γίνει μεταξύ της Marvel και του Netflix για τη σειρά , οι χαρακτήρες δε θα μπορούσαν να εμφανιστούν σε οποιαδήποτε άλλη σειρά που δεν ανήκει στο Netflix ή άλλες ταινίες για τουλάχιστον δύο χρόνια από την ακύρωση .
Ο Κέβιν Α.
Μέγιερ , ο πρόεδρος του τμήματος « Απευθείας-στον-Καταναλωτή και στη Διεθνή Αγορά » της Disney , σημείωσε πως ενώ δεν είχε ακόμα συζητηθεί , υπήρχε η πιθανότητα το Disney+ να αναβιώσει τη σειρά .