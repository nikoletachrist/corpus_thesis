Η Σερβία , η Βουλγαρία και η Ελλάδα κέρδισαν , αλλά πολύ λιγότερο από ό , τι νόμιζαν ότι δικαιούντο .
Η Οθωμανική Αυτοκρατορία , αποκαλούμενη τότε « ο ασθενής της Ευρώπης » , ταπεινώθηκε και εξασθένησε σημαντικά , καθιστώμενη πιο ευάλωτη σε εσωτερικές αναταραχές και πιο ευάλωτη σε επίθεση .
Παρόλο που η Ρωσία είχε νικήσει στον πόλεμο που προκάλεσε τη διάσκεψη , ταπεινώθηκε στο Βερολίνο και έφερε βαρέως τη μεταχείριση που υπέστη .
Η Αυστρία απέκτησε πολλά εδάφη , γεγονός που εξόργισε τους Νότιους Σλάβους και οδήγησε σε δεκαετίες εντάσεων στη Βοσνία και Ερζεγοβίνη .
Ο Μπίσμαρκ έγινε μισητός στόχος των Ρώσων εθνικιστών και των Πανσλαβιστών και διαπίστωσε ότι είχε δεσμεύσει τη Γερμανία πολύ στενά με την Αυστρooυγγαρία στα Βαλκάνια .
Μακροπρόθεσμα εντάθηκαν οι εντάσεις μεταξύ Ρωσίας και Αυστροουγγαρίας , όπως και το ζήτημα των εθνοτήτων στα Βαλκάνια .
Το συνέδριο αποσκοπούσε στην αναθεώρηση της Συνθήκης του Αγίου Στεφάνου και στην παραμονή της Κωνσταντινούπολης στα χέρια των Οθωμανών .
Ουσιαστικά ακύρωσε τη νίκη της Ρωσίας επί της φθίνουσα Οθωμανικής Αυτοκρατορίας στο Ρωσοτουρκικό Πόλεμο .
Το Συνέδριο του Βερολίνου επέστρεψε στην Οθωμανική Αυτοκρατορία εδάφη , που είχε δώσει η προηγούμενη συνθήκη στο Πριγκιπάτο της Βουλγαρίας , κυρίως στη Μακεδονία , δημιουργώντας έτσι ένα ισχυρό ρεβανσιστικό αίτημα στη Βουλγαρία που το 1912 οδήγησε στον Α΄ Βαλκανικό Πόλεμο .
Τις δεκαετίες που προηγήθηκαν του Συνεδρίου του Βερολίνου , στη Ρωσία και τα Βαλκάνια είχε αναπτυχθεί σε ένα κίνημα γνωστό ως Πανσλαβισμός , τον πόθο να ενωθούν όλοι οι Σλάβοι των Βαλκανίων κάτω από μία κυβέρνηση .
Αυτό το κίνημα , που εξελίχθηκε παρόμοια με το Παγγερμανικό και το Πανιταλικό κίνημα , που είχαν ως αποτέλεσμα την ενοποίηση των αντίστοιχων εθνών τους , πήρε διάφορες μορφές στα διάφορα σλαβικά έθνη .
Στην Αυτοκρατορική Ρωσία , ο Πανσλαβισμός σήμαινε τη δημιουργία ενός ενοποιημένου σλαβικού κράτους υπό ρωσική κυριαρχία - ουσιαστικά ένα πρόσχημα για τη ρωσική κατάκτηση της Βαλκανικής χερσονήσου .
Η υλοποίηση αυτού του στόχου θα είχε ως αποτέλεσμα τον έλεγχο των Δαρδανελίων και του Βοσπόρου από τη Ρωσία , δίνοντάς της τον οικονομικό έλεγχο της Μαύρης Θάλασσας και σημαντική αύξηση της γεωπολιτικής ισχύος της .
Στα Βαλκάνια ο Πανσλαβισμός σήμαινε την ενοποίηση των Σλάβων των Βαλκανίων υπό την κυριαρχία ενός συγκεκριμένου βαλκανικού κράτους - αν και ποιό κράτος έπρεπε να λειτουργήσει ως εστία της ενοποίησης δεν ήταν πάντα σαφές .
Η πρωτοβουλία κυμαινόταν μεταξύ της Σερβίας και της Βουλγαρίας .
Αξίζει να υπενθυμίσουμε ότι η δημιουργία της Βουλγαρικής Εξαρχίας από τους Οθωμανούς το 1870 αποσκοπούσε στο να χωρίσει τους Βούλγαρους θρησκευτικά από τον Έλληνα Πατριάρχη και πολιτικά από τη Σερβία .
Από τη σκοπιά των Βαλκανίων η χερσόνησος χρειαζόταν ένα Πεδεμόντιο και το αντίστοιχο μιας Γαλλίας για να υποστηρίξει την ενοποίησή της .
Αν και οι απόψεις για το πώς θα έπρεπε να προχωρήσουν οι πολιτικές στα Βαλκάνια διέφεραν , ξεκινούσαν με την εκθρόνιση του Σουλτάνου από κυβερνήτη των Βαλκανίων και με την εκδίωξη των Οθωμανών από την Ευρώπη .
Το πώς ή αν γενικά έπρεπε αυτό να προχωρήσει , ήταν το σημαντικό ερώτημα που έπρεπε να απαντηθεί στο Συνέδριο του Βερολίνου .
Τα Βαλκάνια αποτελούσαν σημαντικό θέατρο του ανταγωνισμού μεταξύ των Ευρωπαϊκών Μεγάλων Δυνάμεων το δεύτερο μισό του δέκατου ένατου αιώνα .
Τόσο η Βρετανία όσο και η Ρωσία είχαν λόγο στην τύχη των Βαλκανίων .
Η Ρωσία ενδιαφερόταν για την περιοχή τόσο ιδεολογικά ως πανσαλαβικός ενοποιητής όσο και για να εξασφαλίσει μεγαλύτερο έλεγχο της Μεσογείου , ενώ η Βρετανία ενδιαφερόταν να εμποδίσει τη Ρωσία να κάνει ακριβώς αυτό .
Επιπλέον η ενοποίηση της Ιταλίας και της Γερμανίας είχαν εμποδίσει την ικανότητα μιας τρίτης ευρωπαϊκής δύναμης , της Αυστρουγγαρίας , να επεκτείνει περαιτέρω την επικράτειά της στα νοτιοδυτικά .
Η Γερμανία , ως το ισχυρότερο ηπειρωτικό έθνος μετά το Γαλλοπρωσικό Πόλεμο του 1871 και ένας χωρίς σημαντικά άμεσα συμφέροντα στο διακανονισμό , ήταν η μόνη δύναμη που μπορούσε να διαμεσολαβήσει στο Bαλκανικό ζήτημα .
Η Ρωσία και η Αυστρoυγγαρία , οι δύο δυνάμεις που επένδυαν περισσότερο στην τύχη των Βαλκανίων , ήταν σύμμαχοι της Γερμανίας στη Συμμαχία των Τριών Αυτοκρατόρων , που είχε ιδρυθεί για να διατηρήσει τη μοναρχία και το συντηρητισμό στην ηπειρωτική Ευρώπη .
Αυτό σήμαινε ότι το Συνέδριο του Βερολίνου ήταν κυρίως μια διαμάχη μεταξύ υποτιθέμενων συμμάχων με αντικρουόμενους στόχους .
Ο Oτο φον Μπίσμαρκ και η Γερμανική Αυτοκρατορία , ο διαιτητής της συζήτησης , έπρεπε να επιλέξουν , πριν από το τέλος του συνεδρίου , ποιον από τους συμμάχους τους να υποστηρίξουν .
Η απόφαση αυτή είχε άμεσες συνέπειες για το μέλλον της ευρωπαϊκής γεωπολιτικής .
Η οθωμανική βαναυσότητα στο Σερβοοθωμανικό Πόλεμο και η βίαιη καταστολή της Εξέγερσης της Ερζεγοβίνης ( 1875–1877 ) δημιούργησαν πολιτική πίεση στη Ρωσία , που θεωρούσε τον εαυτό της προστάτη των Σέρβων , να ενεργήσει κατά της Οθωμανικής Αυτοκρατορίας .
Ο MακΚένζι αναφέρει ότι « η συμπαράσταση για τους Σέρβους Χριστιανούς υπήρχε σε δικαστικούς κύκλους , μεταξύ των εθνικιστών διπλωματών και στις κατώτερες τάξεις και εκφράστηκε ενεργά μέσω των σλαβικών επιτροπών » ..
Τελικά η Ρωσία επιδίωξε και έλαβε την υπόσχεση της Αυστροουγγαρίας για ευμενή ουδετερότητα στον επερχόμενο πόλεμο με αντάλλαγμα τη μεταβίβαση της Βοσνίας-Ερζεγοβίνης στην Αυστροουγγαρία με τη Σύμβαση της Βουδαπέστης του 1877 .
Μετά τη Βουλγαρική Εξέγερση του Απριλίου του 1876 και τη ρωσική νίκη στο Ρωσοτουρκικό Πόλεμο του 1877-1878 η Ρωσία απελευθέρωσε σχεδόν όλες τις οθωμανικές ευρωπαϊκές κτήσεις .
Οι Οθωμανοί αναγνώρισαν το Μαυροβούνιο , τη Ρουμανία και τη Σερβία ως ανεξάρτητα και τα εδάφη και των τριών επεκτάθηκαν .
Η Ρωσία δημιούργησε ένα μεγάλο Πριγκιπάτο της Βουλγαρίας ως αυτόνομο , υποτελές του Σουλτάνου .
Αυτό διεύρυνε τη σφαίρα επιρροής της Ρωσίας , που συμπεριέλαβε όλα τα Βαλκάνια , κάτι που θορύβησε τις άλλες δυνάμεις στην Ευρώπη .
Η Βρετανία , που είχε απειλήσει με πόλεμο τη Ρωσία εάν καταλάμβανε την Κωνσταντινούπολη , και η Γαλλία δεν ήθελαν άλλη δύναμη να παρέμβει στη Μεσόγειο ή τη Μέση Ανατολή , όπου και οι δύο ήταν έτοιμες να αποκομίσουν μεγάλα αποικιοκρατικά οφέλη .
Η Αυστροουγγαρία επιθυμούσε τον έλεγχο των Αψβούργων στα Βαλκάνια και η Γερμανία ήθελε να αποτρέψει τους συμμάχους της από το μεταξύ τους πόλεμο .
Ο Γερμανός καγκελάριος Oτο φον Μπίσμαρκ συγκάλεσε έτσι το Συνέδριο του Βερολίνου για να συζητήσει την κατανομή των Οθωμανικών Βαλκανίων μεταξύ των Ευρωπαϊκών Δυνάμεων και να διατηρήσει τη Συμμαχία των Τριών Αυτοκρατόρων ενόψει του Ευρωπαϊκού φιλελευθερισμού .
Στο συνέδριο συμμετείχαν η Βρετανία , η Αυστροουγγαρία , η Γαλλία , η Γερμανία , η Ιταλία , η Ρωσία και η Οθωμανική Αυτοκρατορία .
Αντιπρόσωποι από την Ελλάδα , τη Ρουμανία , τη Σερβία και το Μαυροβούνιο παρακολούθησαν τις συνόδους σχετικά με τα κράτη τους , αλλά δεν ήταν μέλη του Συνεδρίου .
Το συνέδριο το ζήτησαν οι αντίπαλοι της Ρωσίας , ιδιαίτερα η Αυστροουγγαρία και η Βρετανία , και το φιλοξένησε το 1878 ο Oτο φον Μπίσμαρκ .
Το Συνέδριο του Βερολίνου εισηγήθηκε και επικύρωσε την ομώνυμη συνθήκη .
Οι συναντήσεις πραγματοποιήθηκαν στην καγκελαρία του Μπίσμαρκ , το πρώην Ανάκτορο Ράτζιβιλ , από τις 13 Ιουνίου 1878 ως τις 13 Ιουλίου 1878 .
Το συνέδριο αναθεώρησε ή κατάργησε 18 από τα 29 άρθρα της Συνθήκης του Αγίου Στεφάνου .
Επιπλέον , χρησιμοποιώντας ως βάση τις συνθήκες των Παρισίων ( 1856 ) και της Ουάσιγκτον ( 1871 ) , η συνθήκη πραγματοποίησε μια εκ νέου διευθέτηση της κατάστασης στην Ανατολή .
Την εποχή εκείνη , αρχές του 1878 , αν και η Αγγλία είχε αντιταχθεί εξ αρχής στη φιλοπόλεμη πολιτική της Ρωσίας προσπαθώντας ν΄ αποτρέψει τον τελευταίο Ρωσοτουρκικό πόλεμο , τελικά κατά το χρόνο που κινούνταν τα ρωσικά στρατεύματα προς την Κωνσταντινούπολη προχωρώντας εκείνη σε απ΄ ευθείας συνεννοήσεις συμμαχίας με τον Σουλτάνο απέστειλε στη Προποντίδα , δια του στενού των Δαρδανελίων ναυτική μοίρα ( 14 Φεβρουαρίου 1878 ) υπό τον ναύαρχο Χάρμπυ .
Στις δε 9 Μαρτίου , κατά τον χρόνο που συνομολογούταν η συνθήκη του Αγίου Στεφάνου η Αγγλία δια του Μπέντζαμιν Ντισραέλι διακήρυττε την ανάγκη της τελείας αναθεώρησής της συγκεντρώνοντας παράλληλα στη Μάλτα αγγλικές δυνάμεις που προμήνυαν ένα νέο πόλεμο .
Διαφωνώντας με αυτή την πολεμική πολιτική του πρωθυπουργού λόρδου Βήκονσφηλντ , ο τότε Άγγλος υπουργός των Εξωτερικών λόρδος Στάνλεϋ ( Κόμης του Δέρβυ ) παραιτήθηκε και στην θέση του ανέλαβε ο φιλοπόλεμος μαρκήσιος Σώλσμπαρυ ο οποίος στις 1 Απριλίου ( 1878 ) απηύθυνε μια μακρά διακοίνωση προς τις Μεγάλες Δυνάμεις με δριμύτατη πολεμική κατά της συνθήκης του Αγίου Στεφάνου , με την οποία τουρκικά φρούρια περιήλθαν στη Ρωσία , η δε υφιστάμενη κατάσταση είχε ανατρέψει όλη την Βαλκανική με την είσοδο της ρωσικής επιρροής και την δημιουργία της Μεγάλης Βουλγαρίας , προβάλλοντας έτσι μία ρωσοφοβία .
Ερχόμενη παράλληλα η Αγγλία σε παρασκηνιακές συνεννοήσεις με τις άλλες Δυνάμεις και έχοντας εξασφαλίσει τη συνδρομή τους ( Γαλλίας , Ιταλίας και Αυστροουγγαρίας ) επικαλούμενη την παλαιότερη συνθήκη των Παρισίων 1856 με την οποία είχε δημιουργηθεί το καθεστώς με το οποίο εγγυούνταν την ακεραιότητα της Οθωμανικής Αυτοκρατορίας πρότεινε την άμεση σύγκληση ευρωπαϊκού συνεδρίου .
Στην αγγλική αυτή διακοίνωση που προκάλεσε ιδιαίτερη αίσθηση στη Ρωσία απήντησε ο επί των Εξωτερικών υπουργός πρίγκιπας Γκορτσακώφ με άλλη μακρά διακοίνωση στην οποία υπεραμυνόταν της συνθήκης του Αγίου Στεφάνου αντικρούοντας τους αγγλικούς ισχυρισμούς περί εξάπλωσης ρωσικής επιρροής στα Βαλκάνια .
Η δε ανταλλαγή αυτών των διακοινώσεων καθώς και οι στρατιωτικές μετακινήσεις που σημειώνονταν οδηγούσαν αναπόφευκτα σε πόλεμο .
Προ αυτού του επικείμενου πολέμου η Ρωσία ζήτησε τότε από την Γερμανία επί της διμερούς υποσχετικής συμφωνίας που είχαν συνομολογήσει το προηγούμενο έτος όπως στη περίπτωση του ξεσπάσματος πολέμου , παρεμποδίσει και καθηλώσει αυστριακά στρατεύματα που θα κινούνταν εναντίον της , υπενθυμίζοντας τη δική της στάση στο Γαλλοπρωσικό πόλεμο το 1870 .
Στο αίτημα όμως αυτό ο Βίσμαρκ με τη δικαιολογία ότι ήταν υποχρεωμένος να επιτηρεί τη Γαλλία αδυνατούσε απόσπαση στρατευμάτων προς την Αυστρία .
Κατόπιν αυτού η Ρωσία αναγκάσθηκε να ακολουθήσει την διπλωματική οδό συνεννοήσεων για τη διευθέτηση του ζητήματος .
Στην απόφαση αυτή του Τσάρου συνέτεινε τόσο η έκδηλη αγγλική πολεμική προπαρασκευή , όσο ειδικότερα η εισήγηση του Ρώσου πρέσβη στο Λονδίνο κόμη Πέτρου Σουβάλωφ που έσπευσε στην Αγία Πετρούπολη και μετά παρρησίας εξέθεσε όπως είχαν διαμορφωθεί τα γεγονότα και τον κίνδυνο του πολέμου αντιταχθείς στη φιλοπόλεμη εισήγηση του Ρώσου στρατηγού - πρέσβη στην Κωνσταντινούπολη Ιγνάντιεφ που είχε παρασύρει τον Τσάρο στη δημιουργία της Μεγάλης Βουλγαρίας .
Κατά την επιστροφή του ο Σουβάλωφ στο Λονδίνο , με ειδική αποστολή , διήλθε από το Βερολίνο όπου και συνάντησε τον φον Βίσμαρκ ο οποίος και δέχθηκε να μεσολαβήσει διπλωματικά μεταξύ των δύο μερών προς διευθέτηση του ζητήματος .
Μάλιστα επ΄ αυτού ο Βίσμαρκ δήλωσε στο Ράιχσταγκ : « Η μεσολάβηση δεν έγκειται στο έργο του διαιτητού , αλλά συνίσταται στη παροχή υπηρεσιών `` honnéte courtier '' , ( = εντίμου μεσίτη , διπλωμ . όρος ) , φροντίζοντας όπως φέρει την υπόθεση σε αίσιο πέρας » .
Το βασικό μέλημα των συμμετεχόντων στο συνέδριο ήταν να καταφέρουν ένα θανατηφόρο πλήγμα στο αναδυόμενο κίνημα του πανσλαβισμού .
Το κίνημα αυτό προκαλούσε σοβαρές ανησυχίες στο Βερολίνο , και ακόμη περισσότερες στη Βιέννη , που φοβόταν ότι οι καταπιεσμένες σλαβικές εθνότητες θα εξεγείρονταν εναντίον των Αψβούργων .
Το Λονδίνο και το Παρίσι ανησυχούσαν από την εξασθένηση της επιρροής της Οθωμανικής Αυτοκρατορίας και για τη ρωσική πολιτιστική επέκταση προς νότο , όπου τόσο η Βρετανία όσο και η Γαλλία ήταν έτοιμες να αποικίσουν την Αίγυπτο και την Παλαιστίνη .
Μέσω της Συνθήκης του Σαν Στεφάνου , οι Ρώσοι , με τον υπουργό εξωτερικών Αλέξανδρο Γκορτσάκοφ , κατάφεραν να δημιουργήσουν ένα βουλγαρικό αυτόνομο πριγκιπάτο υπό την κατ ' όνομα κυριαρχία της Οθωμανικής Αυτοκρατορίας , πυροδοτώντας έτσι τους καλά εδραιωμένους φόβους της Βρετανίας για την ανάπτυξη της ρωσικής επιρροή στη Μέση Ανατολή .
Το νέο πριγκιπάτο , συμπεριλαμβανομένου ενός πολύ μεγάλου τμήματος της Μακεδονίας και με πρόσβαση στο Αιγαί , θα μπορούσε εύκολα να απειλήσει τα Στενά που χωρίζουν τη Μαύρη Θάλασσα από τη Μεσόγειο .
Αυτή η ρύθμιση δεν ήταν αποδεκτή από το Λονδίνο , που θεωρούσε ολόκληρη τη Μεσόγειο ως βρετανική σφαίρα επιρροής και έβλεπε κάθε ρωσική προσπάθεια να αποκτήσει πρόσβαση εκεί ως σοβαρή απειλή για τη δύναμή του .
Στις 4 Ιουνίου , πριν το συνέδριο ξεκινήσει στις 13 Ιουνίου , ο πρωθυπουργός Ντισραέλι είχε ήδη συνάψει τη Συνθήκη της Κύπρου , μια μυστική συμμαχία με τους Οθωμανούς εναντίον της Ρωσίας , με την οποία η Βρετανία έλαβε την άδεια να καταλάβει το στρατηγικά τοποθετημένο νησί της Κύπρου .
Η συμφωνία αυτή προκαθόρισε τη θέση του Ντισραέλι κατά τη διάρκεια του Συνεδρίου και τον οδήγησε να διατυπώσει απειλές για την εξαπόλυση ενός πολέμου ενάντια στη Ρωσία αν δεν συμμορφωνόταν με τα τουρκικά αιτήματα .
Οι διαπραγματεύσεις μεταξύ του Υπουργού Εξωτερικών της Αυστροουγγαρίας Γκιούλα Αντράσυ και του Βρετανού ομολόγου του Mαρκήσιου του Σόλσμπερι είχαν ήδη `` τελειώσει στις 6 Ιουνίου με τη Βρετανία να συμφωνεί με όλες τις αυστριακές προτάσεις σχετικά με τη Βοσνία-Ερζεγοβίνη που επρόκειτο να κατατεθούν στο Συνέδριο , ενώ η Αυστρία θα υποστήριζε τις βρετανικές απαιτήσεις '' .
Το Συνέδριο του Βερολίνου θεωρείται συχνά το αποκορύφωμα της « Μάχης των Καγκελαρίων » , του Αλέξανδρου Γκορτσάκοφ της Ρωσίας και του Οτο φον Μπίσμαρκ της Γερμανίας .
Κατάφεραν να πείσουν αποτελεσματικά τους άλλους ευρωπαίους ηγέτες ότι μια ελεύθερη και ανεξάρτητη Βουλγαρία θα βελτίωνε σε μεγάλο βαθμό την ασφάλεια από τους κινδύνους που θα προκαλούσε η αποσύνθεση της Οθωμανικής Αυτοκρατορίας .
Σύμφωνα με τον ιστορικό Eριχ Αικ , ο Μπίσμαρκ υποστήριξε τη θέση της Ρωσίας ότι `` η τουρκική κυριαρχία πάνω σε μια χριστιανική κοινότητα ( Βουλγαρία ) ήταν ένας αναχρονισμός που αναμφισβήτητα οδηγούσε σε εξέγερση και αιματοχυσία και έπρεπε επομένως να τερματιστεί '' .
Ως απόδειξη της αυξανόμενης εχθρότητας στην περιοχή χρησιμοποιήθηκε η Μεγάλη Ανατολική Κρίση του 1875 ( σειρά εξεγέρσεων στα Οθωμανικά εδάφη της Βαλκανικής ) .