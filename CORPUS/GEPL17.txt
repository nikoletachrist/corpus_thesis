Χωρίζεται σε τέσσερα σκέλη : τον Αλπικό Ρήνο που προκύπτει από τους τρεις ελβετικούς ποταμούς του Πρότερου και Ύστερου Ρήνου και του Άλμπουλα , τον Υψηλό Ρήνο που περιλαμβάνει το σύνολο της πορείας του από τη λίμνη της Κωνσταντίας κατά μήκος των γερμανο-ελβετικών συνόρων μέχρι τη Βασιλεία , τον Άνω Ρήνο που μέχρι τους λόφους Τάουνους , τον Μέσο Ρήνο μέχρι τη Βόννη , τον Κάτω Ρήνο μέχρι το Νιμέγεν και το δέλτα όπου συναντά τον ποταμό Μεύση και λαμβάνει το όνομα « Νέντεραϊν » ( ολλανδικά : Nederrijn ) .
Ο Ρήνος πηγάζει από τις Ελβετικές Άλπεις από όπου εκκινούν οι τρείς αρχικοί του παραπόταμοι , ο Πρότερος Ρήνος , ο Ύστερος Ρήνος και ο Άλμπουλα .
Ο πρώτος πηγάζει από τη λίμνη Τούμα και διασχίζει το φαράγγι της Ρουινόλτα , ενώ ο δεύτερος από τον παγετώνα Παραντίες .
Οι δύο παραπόταμοι συναντώνται κοντά στο Ράιχναου .
Από εκεί ακολουθεί βόρεια κατεύθυνση ως Αλπικός Ρήνος , περνάει από την πόλη Χουρ ( Chur ) και σηματοδοτεί τα σύνορα με το Λιχτενστάιν και κατόπιν με την Αυστρία , για να χυθεί στη λίμνη της Κωσταντίας .
Ρεύμα του Ρήνου προερχόμενο από τη λίμνη Τούμα .
Παραδοσιακά θεωρείται η πηγή του Ρήνου .
Η συνάντηση του Πρότερου και του Ύστερου Ρήνου στο Ράιχναου Το δέλτα του Ρήνου στη λίμνη της Κωνσταντίας Οι καταρράκτες του Ρήνου στο Σαφχάουζεν της Ελβετίας Από τη λίμνη της Κωνσταντίας ξεκινάει ξανά με κατεύθυνση δυτικά και σχηματίζει τους καταρράκτες του στο Σαφχάουζεν , οι οποίοι είναι οι μεγαλύτεροι της Ευρώπης .
Στη συνέχεια ενώνεται με τον ποταμό Άαρ , ο οποίος υπερδιπλασιάζει την ροή του .
Λόγω αυτού του γεγονότος , θεωρητικά ο Ρήνος θα έπρεπε από το σημείο εκείνο και πέρα να αποκαλείται Άαρ .
Αποτελεί το σύνορο με τη Γερμανία και στην πόλη Βασιλεία ( στο γόνατο του Ρήνου ) στρίβει προς βορρά .
Μετά τη Βασιλεία , ως Άνω Ρήνος , σχηματίζει το νότιο τμήμα των Γερμανο-Γαλλικών συνόρων , σε μια πλατιά κοιλάδα , προτού εισχωρήσει στο εσωτερικό της Γερμανίας .
Με μήκος άνω των 1.000 χλμ είναι ο μεγαλύτερος ποταμός της Γερμανίας .
Εκεί συναντάται και με τους ποταμούς Νέκαρ , Μάιν και Μοζέλλα .
Ανάμεσα στο Στρασβούργο και το Κελ Γέφυρα στην Καρλσρούη Αεροφωτογραφία της περιοχής μεταξύ Έλτβιλ και Μπίνγκεν αμ Ράιν Ο Ρήνος στην Κολωνία Ο Ρήνος στο Ντύσσελντορφ Μεταξύ Βίνγκεν και Βόννης , ο Μέσος Ρήνος διασχίζει το Φαράγγι του Ρήνου , το οποίο είναι αρκετά βαθύ και αποτελεί το τμήμα που είναι γνωστό ως ο ρομαντικός Ρήνος , γιατί σε αυτό το τμήμα υπάρχουν πάνω από 40 μεσαιωνικά κάστρα , αμπελώνες και πολλά χωριά .
Η σημερινή εικόνα της περιοχής είναι σε μεγάλο βαθμό αποτέλεσμα των μεγάλης έκτασης σχεδίων ανοικοδόμησης των κατεστραμμένων φρουρίων από μέλη κυρίως της πρωσικής αριστοκρατίας και του οίκου των Χοεντσόλερν στα πλαίσια της ανάδειξης της γερμανικής ιστορικής ταυτότητας του ποταμού .
Χαρακτηριστικό είναι το γεγονός ότι το 1815 μόνο δύο κάστρα διατηρούντο σε ικανοποιητική κατάσταση λόγω της παρακμής των τοπικών ευγενών και του ξεπερασμένου στρατηγικού χαρακτήρα των φρουρίων .
Στην πορεία ανασύστασης μιας ρομαντικής εκδοχής του μεσαιωνικού περιβάλλοντος , πολλά ιστορικά κειμήλια καταστράφηκαν .
Τα ανακατασκευασμένα φρούρια υπέφεραν επίσης αναχρονιστικές παρεμβάσεις προκαλώντας αναρίθμητες παρεκβάσεις από την αυθεντική εικόνα των μνημείων .
Παράλληλα , η έντονη βιομηχανική ανάπτυξη προκάλεσε την αναγκαστική απώλεια κτιρίων που πολλές φορές εμπόδιζαν την ελεύθερη διάβαση του σιδηροδρόμου.Το Μαρξβούργο κοντά στο Κόμπλεντς , χτισμένο το 1231 Όψη της περιοχής στο Λορελέυ Η αριστερή πλευρά του Ρήνου δίπλα από το όρος Λορελέυ Η εισροή τουριστών ξεκίνησε στις αρχές του 19ου αιώνα εν μέσω της αύξησης του ενδιαφέροντος των Ευρωπαίων και Βορειοαμερικανών διανοουμένων και αστών για την πολιτισμική κληρονομιά της Ευρώπης .
Την ίδια εποχή πλήθυναν οι ομάδες γερμανών νέων που συνέρρεαν στην περιοχή με σκοπό την εξοικείωσή τους με την γερμανική κουλτούρα .
Η περιοχή ανακηρύχθηκε το 2002 , από την UNESCO , μνημείο παγκόσμιας κληρονομιάς .
Πιο πέρα , στον κάτω Ρήνο είναι η φημισμένη για τις βιομηχανίες της περιοχή του Ρουρ .
Πλησιάζοντας τα Ολλανδικά σύνορα ο Ρήνος έχει παροχή της τάξης των 2.290 κυβικών μέτρων και πλάτος πάνω από 300 μέτρα .
Η πορεία του ποταμού στην Ολλανδία , που εντάσσεται πάραυτα στο δέλτα του είναι αρκετά δαιδαλώδης και οφείλεται στην ευμετάβλητη φύση της περιοχής .
Η σημερινή εικόνα του δέλτα είναι αποτέλεσμα της μεγάλης πλημμύρας του 839 , όταν τα νερά του Ρήνου εκτράπηκαν προς τον Μεύση , περίπου 30 χιλιόμετρα νότια από την παραδοσιακή του κοίτη που μέσω μια μικρής λίμνης ( την Fleo Lacus των Ρωμαίων ) κατέληγε στην θάλασσα στο ύψος του Λέιντεν και σήμερα είναι γνωστή ως Παλαιός Ρήνος .
Το Έμμεριχ επί του Ρήνου Το κεντρικό και το βόρειο τμήμα του δέλτα του Ρήνου με τον Μεύση Τμήμα του ποταμού στο Βάχενινγκεν Μεταξύ της κύριας κοίτης του Ρήνου και αυτή του Μέυση δημιουργήθηκαν τα κανάλια του Λεκ , Βάαλ και Νέου Μεύση που μέχρι σήμερα λαμβάνουν τον κύριο όγκο των υδάτων του ποταμού . μερικά χιλιόμετρα πριν τις εκβολές οι δύο ποταμοί δέχονται τα ύδατα κι ενός τρίτου , του Σκάλδη , διαμορφώνοντας το μεγαλύτερο δέλτα της Ευρώπης .
Ο Ρήνος ρέει από τις Άλπεις προς τη Βόρεια θάλασσα , με την σημερινή γεωγραφία και γεωλογία του να είναι αποτέλεσμα της ορογένεσης των Άλπεων πολλά εκατομμύρια έτη πριν .
Στη νότια Ευρώπη , η αρχή έγινε κατά την Τριάσια περίοδο της Μεσοζωικής εποχής , με το άνοιγμα του ωκεανού της Τηθυούς μεταξύ των ευρασιατικών και αφρικανικών τεκτονικών πλακών περίπου 240 με 220 εκατομμύρια χρόνια πριν .
Η σημερινή Μεσόγειος θάλασσα προέρχεται από την μεγαλύτερη της Τηθυούς , ενώ 180 εκατομμύρια έτη πριν κατά την Ιουράσια περίοδο οι 2 τεκτονικές πλάκες ανέστραψαν την κατεύθυνση τους και άρχισαν να συμπιέζουν τον πυθμένα της Τηθυούς , σπρώχνοντας τον κάτω από την Ευρασία και οδηγώντας στην ορογένεση των Άλπεων κατά την Ολιγόκαινη και Μειόκαινη περίοδο .
Από την Ηώκαινο εποχή και έως την Μειόκαινη , η συνεχιζόμενη ορογένεση των Άλπεων έφερε και την δημιουργία ρευμάτων τα οποία οδήγησαν στην εμφάνιση ποταμού στην βόρεια Γερμανία και νότια Ολλανδία , ο οποίος αποτέλεσε και το πρώτο κομμάτι του Ρήνου .
Κατά την Μειόκαινο εποχή ο Ρήνος δεν έφτανε ως τις Άλπεις , με το κοντινότερο του σημείο να απέχει 450 χλμ βορείως των Άλπεων .
Με τον καιρό και μέσω συνενώσεων με διάφορα ρυάκια και μικρότερους ποταμούς , ο όγκος των υδάτων του Ρήνου αυξήθηκε ωστόσο λόγω των παγετώνων η ροή του ποταμού κατέληγε στη βόρεια Γαλλία και κατέληγε στη Μάγχη .
Καθώς η βορειοδυτική Ευρώπη άρχισε να θερμαίνεται και η εποχή των παγετώνων ήταν στο τελικό της στάδιο 22.000 έτη πριν , μεγάλος όγκος νερού από το λιώσιμο των πάγων στα βόρεια , συνενώθηκε με τον Ρήνο και επέκτεινε την ορμή και επέκταση του προς τον νότο δίνοντας του με τον χρόνο τη σημερινή του μορφή.Με το ξεκίνημα της Ολόκαινου εποχής ( ~11.700 χρόνια πριν ) , σχηματίστηκε και το δέλτα του Ρήνου στην Ολλανδία με τον ποταμό Μεύση .
Μέχρι το 30.000 π.Χ . ο Ρήνος έρεε στον ποταμό Μάγχη μαζί με έτερους μεγάλους ποταμούς της Ευρώπης όπως ο Τάμεσης· μέχρι το 10.000 π.Χ . δεν πήγαζε από τις Άλπεις αλλά από τον Μέλανα Δρυμό .
Το δέλτα του κατοικείτο ήδη από το 4500 π.Χ .
Από το 800 π.Χ . το σύνολο του ποταμού έγινε το κέντρο της κελτικής επικράτειας της κεντρικής Ευρώπης .
Για πρώτη φορά εμφανίζεται σε γραπτή πηγή στα Απομνημονεύματα περί του Γαλατικού πολέμου του Ιουλίου Καίσαρα , με τις πρώτες γέφυρες να κτίζονται κατά τη διάρκεια του πολέμου .
Η περιγραφή του ρωμαίου στρατηγού αποδεικύει το πλήθος φυλών που διαβίωναν γύρω από τον ποταμό και περιλάμβανε του γαλάτες Ελβέτιους , Λεπόντιους , Σηκουανούς , το γερμανικό φύλο των Τριβόκιων , τους βέλγους Τρεβήριους και τους γερμανούς Μπατάβιους στη σημερινή Ολλανδία .
Με την κατάκτηση της Γαλατίας το τμήμα του Ρήνου από το δέλτα του μέχρι τον Μέσο Ρήνο έγινε τμήμα των συνόρων της αυτοκρατορίας· στο ύψος του Νούβιντ το σύνορο περνούσε στην δεξιά όχθη του ποταμού και εισερχόταν στη σημερινή Γερμανία μέχρι το Ρέγκενσμπουρκ .
Οι ρωμαίοι στρατηγοί Κόρβουλος και Δρούσος πραγματοποίησαν τις πρώτες μεγάλης κλίμακας επεμβάσεις ενώνοντας τον Ρήνο με την Μεύση και τον Έιζελ στο δέλτα του .
Οι κύριες ρωμαϊκές πόλεις ήταν οι Curia Rhaetorum , Basilia , Bacchi Ara , Mogontiacum , Colonia και Noviomagus .
Το τέλος της ρωμαϊκής κυριαρχίας στην περιοχή επήλθε το 400 μ.Χ .
Καθόλη τη διάρκεια της ρωμαϊκής περιόδου ο ποταμός χρησιμοποιείτο ως κύρια εμπορική αρτηρία .
Από τις ρωμαϊκές οχυρώσεις που κατασκεύασαν κατά μήκος του Μέσου Ρήνου σήμερα δεν σώζεται σχεδόν τίποτα .
Το 500 μ.Χ . επήλθε υπό τον έλεγχο του βασιλείου των Φράγκων ενώ στα χρόνια του Καρλομάγνου αναδείχθηκε στον κεντρικό άξονα της αυτοκρατορίας του που έγινε γνωστός και ως « η οδός των κληρικών » λόγω της σημασίας των επισκοπικών εδρών της Μάιντς , της Κολωνίας και των Τρεβήρων στην εκλογή των φράγκων αυτοκρατόρων .
Η μαζική κατασκευή φρουρίων ξεκίνησε επί Ερρίκου Α΄ στο δεύτερο τρίτο του 10ου αιώνα ( πολλά εκ των οποίων ήταν ξήλινα και καταστράφηκαν από τις εισβολές των Μαγιάρων ) αλλά επεκτάθηκε κάτω από τη δυναστεία των Στάουφεν ( 1138-1254 ) .
Η αποδυνάμωση της αυτοκρατορικής εξουσίας την ίδια περίοδο , είδε την ανάδειξη πολλών τοπικών ηγεμονίσκων γνωστών στην ιστοριογραφία ως « βαρόνοι ληστές » λόγω της βαριάς φορολογίας που επέβαλαν στα πλεούμενα στον Ρήνο .
Αυτοί κατείχαν σημαντικά φρούρια στο Μέσο Ρήνο όπως το Ράινφελς και βρίσκονταν σε άμεσο ανταγωνισμό με τους αρχιεπισκόπους των παραπάνω τριών πόλεων .
Το 1254 ιδρύθηκε η Λίγκα των Πόλεων του Ρήνου με πρωτοστάτισσες τη Μάιντς και την Βορμς .
Ο βασιλιάς Ροδόλφος Α΄ κατέστρεψε πολλά από τα παραπάνω φρούρια .
Από το 1000 οι κάτοικοι των Κάτω Χωρών ξεκίνησαν την διαδικασία ανάκτησης γης από τον ποταμόκολπο που σχηματίζει ο Ρήνος με τον Σχελντ και τον Μεύση με αποτέλεσμα το 1450 στο δέλτα να έχει ήδη οργανωθεί ένα πλήρες κλειστό σύστημα φραγμάτων .
Για όσο διάστημα οι Κάτω Χώρες ανήκαν στην Ισπανική Μοναρχία , ο Ρήνος ενσωμάτωνε μεγάλο μέρος του « Ισπανικού Δρόμου » που ένωνε τις ισπανικές κτήσεις από τη βόρεια Ιταλία μέχρι το Βέλγιο και χρησίμευε ως διάδρομος μετακίνησης των ισπανικών στρατευμάτων κατά μήκος των ανατολικών γαλλικών συνόρων και τροφοδοσίας των επαναστατημένων επαρχιών των Κάτω Χωρών .
Οι Κάτω Χώρες και η Ελβετία ανεξαρτητοποιήθηκαν οριστικά μετά το τέλος του Τριακονταετούς Πολέμου το 1648 .
Την ίδια περίοδο ξεκίνησε το κλείσιμο πολλών καναλιών και η αποκλειστική χρήση των κύριων οδών του ποταμού προς τη θάλασσα .
Η ύπαρξη πολλών ανεξάρτητων κρατιδίων που είναι υπεύθυνα για την κατασκευή πολλών φρουρίων που είχαν σκοπό τον έλεγχο και την φορολόγηση των πλεούμενων και η απουσία σχεδίου καθολικής δράσης στον ποταμό είχε καταδικάσει σε μεγάλο βαθμό το εμπόριο κατά μήκος του ποταμού· για την κυκλοφορία ενάντια στο ρεύμα ήταν αναγκαία η ρυμούλκηση από άλογα γι ’ αυτό και η κίνηση γινόταν κυρίως προς τα βόρεια .
Μετά την ενσωμάτωση της Λωραίνης στο γαλλικό βασίλειο το 1681 από τον Λουδοβίκο ΙΔ΄ , ο Ρήνος έγινε το σύνορό του με την Αγία Ρωμαϊκή Αυτοκρατορία .
Τότε ξεκίνησε ο γαλλο-γερμανικός ανταγωνισμός για την κυριαρχία στον ποταμό και η διαδικασία « εθνικοποίησης » του ποταμού κυρίως από τη γερμανική πλευρά που δεν έληξε παρά με τον Β΄ Παγκόσμιο Πόλεμο .
Επί Ναπολέοντα Α΄ δημιουργήθηκε η σύμμαχος της Γαλλίας Συνομοσπονδία του Ρήνου που διασπάστηκε με το τέλος των Ναπολεόντειων Πολέμων , που βρήκε την Πρωσία να κατέχει σημαντικά εδάφη στην δεξιά όχθη του ποταμού όπως την Βεστφαλία και την Ρηνανία .
Μαζί με τα έτερα παραποτάμια κράτη ( Κάτω Χώρες , Έσση , Νασσάου , Βάδη , Βαυαρία και Γαλλία ) οι Πρώσοι ίδρυσαν την Κεντρική Επιτροπή για την Ναυσιπλοΐα στον Ρήνο , τον αρχαιότερο διεθνή οργανισμό στον κόσμο· παράλληλα , η Συνέδριο της Βιέννης είχε επιβάλει την ελεύθερη μετακίνηση στις ποτάμιες οδούς της ηπείρου .
Το 1817 ο μηχανικός από τη Βάδη , Γιόχαν Γκότφριντ Τούλα τέθηκε επικεφαλής των σχεδίων για ρύθμιση της πορείας του Άνω Ρήνου με σκοπό την ανάκτηση του πεδίου κατακλύσεως του ποταμού ( ανακτήθηκαν 2.300 χμ² πεδιάδας ) , ακριβή καθορισμό των συνόρων της Βάδης με τη Γαλλία και προστασία των οικισμών από πλημμύρες .
Ως αποτέλεσμα , το μήκος του ποταμού μεταξύ Βασιλείας και Βορμς μειώθηκε κατά 80 χιλιόμετρα και τα νησιά του εξαφανίστηκαν .
Από τις πρώτες δεκαετίες του 19ου αιώνα οι παραρήνιες πρωσικές κτήσεις ξεκίνησαν μια μαζική μεταστροφή από την αγροτική οικονομία στην βιομηχανία που εξειδικεύθηκε στον άνθρακα , τον σίδηρο και τα χημικά .
Ο πληθυσμός των 5,4 εκατομμυρίων διπλασιάστηκε μέχρι τα τέλη του αιώνα και ακολουθήθηκε από την ανάπτυξη ευμεγεθών αστικών περιοχών που με τη σειρά της επιβάρυνε τον ποταμό με τόνους λυμάτων διότι το πρώτο σύστημα διαχείρισης αποβλήτων εγκαταστάθηκε στη Φρανκφούρτη το 1887 Άλλος λόγος που δυσχέραινε την ποιότητα των υδάτων του ποταμού ήταν η μόλυνση από τα ορυχεία ποτάσας στην Αλσατία .
Την ίδια εποχή έκαναν την εμφάνισή τους τα ατμόπλοια .
Η γαλλική ήττα στον Γαλλοπρωσικό πόλεμο του 1871 έθεσε το σύνολο του Ρήνου από τη Βασιλεία μέχρι το Λόμπιτ υπό γερμανική εξουσία .
Μεταξύ 1928 και 1959 κατασκευάστηκε το Μεγάλο Κανάλι της Αλσατίας , μεταξύ των γαλλο-ελβετικών συνόρων και του Μπρέισαχ κατά μήκος 61 χμ. , που τροφοδοτεί με νερό έξι υδροηλεκτρικά εργοστασία .
Σήμερα ο ποταμός είναι ανοικτός στη ναυσιπλοΐα από τις εκβολές του μέχρι το Ράινφελντεν , 15 χμ . ανατολικά της Βασιλείας .
Το 1950 ιδρύθηκε η Διεθνής Επιτροπή για την Προστασία του Ρήνου από το σύνολο των παραποτάμιων χωρών .
Την 1η Νοεμβρίου 1986 μετά από πυρκαγιά σε αποθήκες της εταιρείας Sandoz στο Ζβάιτσερχάλε κοντά στην Βασιλεία πάνω από 20 τόνοι χημικά χύθηκαν στον Ρήνο προκαλώντας απόλυτη ερήμωσή του από ποτάμια ζωή .