Την ίδια στιγμή , ένας θεατής αποχωρεί από την αίθουσα .
Αργότερα , η Έλγκα εξομολογείται στο συνεργάτη της , το Δρ .
Τζιορντάνι , ότι το συναίσθημα ήταν τόσο δυνατό και ξεκάθαρο , που πλέον γνωρίζει ακόμα και ποιο είναι το εν λόγω άτομο . Όμως , οι δύο συνεργάτες δεν είναι μόνοι τους ...
Κάποιος παρακολουθεί τη συνομιλία τους και ... λίγο αργότερα σκηνές με μαχαίρια , εγχειρίδια και αποκρουστικές κούκλες κατακλύζουν την οθόνη .
Κάποιος ετοιμάζεται για φόνο ! Αργότερα , στο σπίτι της Έλγκα την ακούμε να συνομιλεί στα γερμανικά με κάποιον συνεργάτη της , όμως ... η συνομιλία τους διακόπτεται και σίγουρα δεν ευθύνεται γι ' αυτό η κούραση του μέντιουμ : ένα παιδικό τραγούδι ακούγεται υποβλητικά και αμέσως κάποιος χτυπά το κουδούνι της Έλγκα .
Είναι ο δολοφόνος της , ο οποίος αρχικά την ακινητοποιεί , ακολούθως παίρνει τις σημειώσεις της , όπου είχε καταγράψει την εμπειρία της διάλεξης και ακολούθως της τσακίζει το κρανίο με μια τσεκουριά .
Αυτόπτης μάρτυρας του χτυπήματος , από το πεζοδρόμιο , είναι ο Μαρκ ( o οποίος , παρεμπιπτόντως , μένει στο ακριβώς πάνω διαμέρισμα από την Έλγκα ) , που μόλις πριν λίγο συνομιλούσε με τον αλκοολικό φίλο του και πιανίστα Κάρλο , ο οποίος εργάζεται σε ένα συνοικιακό μπαρ .
Ο Μαρκ τρέχει στο διαμέρισμα και διασχίζοντας ένα διάδρομο γεμάτο παράξενες εικόνες , φτάνει στο άψυχο σώμα της Έλγκα .
Κοιτάζοντας στο δρόμο , βλέπει μια φιγούρα με παλτό και καπέλο να απομακρύνεται , περνώντας απέναντι από το μπαρ του Κάρλο .
Η αστυνομία έρχεται αμέσως και ο Marcus κατακλύζεται από μια αμφιβολία , μιας και αισθάνεται ότι όταν μπήκε για πρώτη φορά στο διαμέρισμα της Helga είδε έναν πίνακα , ο οποίος , όμως , τώρα λείπει .
Ο επιθεωρητής της αστυνομίας τον βεβαιώνει ότι κατά την έρευνα δεν αγγίζεται το οτιδήποτε , παρόλα αυτά ο Μαρκ πιστεύει ότι ο πίνακας δεν είναι προϊόν της φαντασίας του και μάλιστα προσπαθεί να τον ανασυνθέσει .
Σύντομα καταφθάνει και η Τζιάνα , αρθρογράφος σε τοπική εφημερίδα , η οποία καταφέρνει να τραβήξει μια φωτογραφία του Μαρκ , πριν αυτός επιβιβαστεί σε ένα περιπολικό για το κοντινότερο αστυνομικό τμήμα .
Την επομένη , η φωτογραφία του θα κοσμεί το πρωτοσέλιδο της τοπικής εφημερίδας με το σχόλιο `` Είδα το δολοφόνο '' ...
Η ανάκριση τελειώνει αργά και όταν ο Μαρκ επιστρέφει στο σπίτι του , το μπαρ έχει κλείσει και ο Κάρλο είναι απ ' έξω , σε πολύ κακή κατάσταση , πολύ μεθυσμένος και έτοιμος να καταρρεύσει .
Ο Μαρκ του διηγείται τα καθέκαστα , τα οποία ο Κάρλο ακούει χωρίς ιδιαίτερο ενδιαφέρον .
Προσέχει , όμως , ιδιαίτερα την ιστορία με τον πίνακα , λέγοντας στο Μαρκ ότι είτε πρόκειται για κάτι πολύ σημαντικό , που ο δολοφόνος εξαφάνισε , είτε ότι απλώς τον φαντάστηκε .
Ο Μαρκ ξανασυναντά τη Τζιάνα στην κηδεία της Έλγκα .
H Τζιάνα είναι ιδιαίτερα φιλόδοξη και προσπαθεί μέσω της υπόθεσης να ανελιχθεί επαγγελματικά , μη διστάζοντας να προκαλέσει ερωτικά το Μαρκ προκειμένου να τη βοηθήσει .
Ακολούθως , μαζί με τον Τζιορντάνι και το Δρ .
Μπάρντι , έναν άλλο συνεργάτη της Έλγκα , αναπαριστούν τη σκηνή της διάλεξης .
Αναφέρεται ότι , καθώς η Έλγκα είχε ανακτήσει επαφή με το `` διαβολικό νου '' , κάποιος αποχώρησε από την αίθουρα , αλλά καθώς η πλατεία ήταν σκοτεινή , δεν είδαν το πρόσωπό του .
Αναζητώντας τον Κάρλο , ο Μαρκ επισκέπτεται το σπίτι του , όπου γνωρίζει τη μητέρα του Μάρθα .
Η Μάρθα είναι μια συμπαθέστατη ηλικιωμένη ηθοποιός , που πρόωρα εγκατέλειψε την καριέρα της και βρίσκεται σε σύγχυση .
Με κόπο ο Μαρκ καταφέρνει να μάθει που βρίσκεται ο Κάρλο : βρίσκεται στο σπίτι του φίλου του , Μάσιμο Ρίτσι . Όταν ο Μάρκ επισκέπτεται το σπίτι του Ρίτσι , διαπιστώνει ότι ο Κάρλο είναι ομοφυλόφιλος και διατηρεί σχέση με το Ρίτσι .
Οι Μαρκ και Κάρλο φεύγουν μαζί προς το μπαρ και πλέον ο Μαρκ γίνεται πιεστικός , προσπαθώντας να ανασυνθέσει μαζί με τον Κάρλο τη σκηνή του φόνου .
O Κάρλο δεν ασχολείται με το φόνο καθ ' αυτό , αλλά εφιστά την προσοχή του Μαρκ , λέγοντάς του πως είναι επικίνδυνο να τα βάλει με ένα δολοφόνο .
O Μαρκ τώρα εργάζεται στο πιάνο του , πάνω σε μια σύνθεση .
Σύντομα διαπιστώνει ότι δεν είναι μόνος του , μιας και `` κάποιος '' περπατά στους διαδρόμους της πολυκατοικίας .
Η αίσθηση φόβου επιτείνειται , καθώς ακούγεται από το βάθος το παιδικό τραγουδάκι ...
Ο Μαρκ είναι φανερά ανήσυχος και όταν η πόρτα του σπιτιού του ανοίγει , προσπαθεί να αμυνθεί με ένα αγαλματίδιο .
Την τελευταία στιγμή , χτυπά το τηλέφωνό του και έτσι βρίσκει την ευκαιρία να κλειδωθεί στο δωμάτιό του .
Τον έχει καλέσει η Τζιάννα , όμως πίσω από την κλειστή πόρτα μια απειλητική φωνή είναι σαφής : `` την επόμενη φορά θα σε σκοτώσω '' .
Μερικές στιγμές αργότερα , ο Μαρκ βλέπει από το παράθυρό του να απομακρύνεται η ίδια σκοτεινή φιγούρα με το παλτό .
O Μαρκ έχει πια αντιληφθεί ότι η ζωή του είναι σε κίνδυνο και αποφασίζει να δράσει .
Συναντιέται με τους Τζιορντάνι και Μπάρντι , οι οποίοι του εξηγούν ότι πιθανόν το τραγουδάκι να αποτελεί μέρος ενός παλιού ψυχικού `` τραύματος '' και πως είναι απαραίτητο για το δολοφόνο , ώστε αυτός να `` ανασυνθέσει '' την εικόνα του παρελθόντος και να σκοτώσει ξανά .
Ο Μπάρντι θυμάται πως στη Λαϊκή Βιβλιοθήκη της πόλης υπάρχει ένα βιβλίο με θρύλους , ένας από τους οποίους συνδέεται με το τραγουδάκι .
Ο Μαρκ , χωρίς να χάσει χρόνο , επισκέπτεται τη Βιβλιοθήκη και διαβάζει : `` Σε μια βίλα κοντά στη Ρώμη , παρατηρήθηκε ένα παράξενο γεγονός . Ένα βράδυ , ένας κυνηγός που είχε ξυπνήσει πριν από την αυγή , άκουσε τη φωνή ενός παιδιού , να τραγουδάει μια παιδική μελωδία με διαπεραστική φωνή .
Λίγο μετά η φωνή σταμάτησε και ακούστηκαν κραυγές και λυγμοί .
Το περίεργο ήταν ότι οι ήχοι προέρχονταν από μια βίλα εντελώς κλειστή και ακατοίκητη .
Ο κυνηγός , όταν ξημέρωσε , ανέφερε την εμπειρία του στους φίλους του , οι οποίοι τον προέτρεψαν να πάει στην αστυνομία .
Αλλά όταν οι αστυνομικοί ήρθαν στο σπίτι , το βρήκαν , όπως έχουμε πει , έρημο και ερμητικά σφραγισμένο .
Μερικές νύχτες αργότερα , δύο φίλοι που περνούσαν από το σπίτι αργά το βράδυ , άκουσαν αλλόκοτες φωνές και λυγμούς .
Επειδή επέστρεφαν από ένα μεγάλο γλέντι , φοβήθηκαν και έφυγαν μακριά .
Και σε αυτή την περίπτωση , οι φωνές ακούγονταν από την εγκαταλελειμμένη βίλα .
Στο χωριό άρχισαν να μιλούν με φόβο για τις μυστηριώδεις φωνές , αν και πολλοί πίστευαν ότι όλα ήταν αποκύημα της φαντασίας των δύο μεθυσμένων ... '' Ο Μαρκ , κρυφά από τον επιστάτη της βιβλιοθήκης , σκίζει τη φωτογραφία της βίλας , δεν ξέρει , όμως , ότι `` κάποιος '' τον παρακολουθεί ...
Είναι ο ίδιος που θα φορέσει τα μαύρα γάντια και θα ετοιμαστεί ξανά για φόνο .
O Μαρκ καταφέρνει να μάθει το όνομα της συγγραφέως του βιβλίου : λέγεται Αμάντα Ριγκέτι .
Η Αμάντα ζει σε ένα απομονωμένο σπίτι στην εξοχή , εξυπηρετούμενη από μια ηλικιωμένη οικιακή βοηθό , την Ελβίρα . Όταν η Ελβίρα φεύγει με το λεωφορείο και η Αμάντα ξαναμπαίνει στο σπίτι της , διαπιστώνει έντρομη ότι `` κάποιος '' έχει μπει μέσα και την τρομοκρατεί : πρώτα βρίσκει κρεμασμένη μια παιδική κούκλα , έπειτα όλα τα φώτα σβήνουν και οι πόρτες κλειδώνουν και στο τέλος ακούγεται καθαρά το τραγουδάκι .
H Αμάντα καταλαβαίνει αμέσως ότι πρόκειται για το `` φάντασμα '' της βίλας , όμως πια δε μπορεί να κάνει τίποτα .
Ο δολοφόνος την αναισθητοποιεί με ένα χτύπημα και την αποτελειώνει βυθίζοντας το κεφάλι της μέσα σε καυτό νερό .
Λίγο πριν ξεψυχήσει , η Αμάντα προσπαθεί να γράψει με το δάχτυλό της `` κάτι '' στα γεμάτα ατμό πλακάκια του λουτρού της . Όταν ο Μαρκ φτάνει στο σπίτι της Αμάντα είναι πια νύχτα .
Βρίσκοντάς τη νεκρή και τόσο φρικτά κακοποιημένη , αισθάνεται περικυκλωμένος , μιας και είναι σίγουρος ότι η αστυνομία θα συνδέσει την παρουσία του με τους δύο φόνους .
Αποφασίζει , λοιπόν , να μη μιλήσει στις Αρχές , προσέχει όμως ότι η στάση του πτώματος της Αμάντα είναι αφύσικη : ήταν σαν να ήθελε να δείξει `` κάτι '' στα πλακάκια ...
Ο Μαρκ μοιράζεται αυτή την παράξενη πληροφορία με τον Τζιορντάνι , ο οποίος επισκέπτεται το σπίτι της Αμάντα .
Εκεί συναντά την Ελβίρα και βλέποντας το ίχνος του σώματος μπαίνει αμέσως στο νόημα .
Ανοίγει όλες τις βρύσες κατακλύζοντας το χώρο με ατμό και σύντομα στα πλακάκια αποκαλύπτεται το σημείωμα της Αμάντα : `` ήταν ... '' .
Ο Τζιορντάνι πια γνωρίζει το δολοφόνο ...
Παράλληλα , ο Μαρκ , εφοδιασμένος με τη φωτογραφία της βίλας , που είχε αφαιρέσει από το βιβλίο , προσπαθεί να προσδιορίσει τη θέση του εν λόγω κτηρίου .
Το μόνο χαρακτηριστικό είναι τα φυτά του κήπου και βάσει αυτών καταφέρνει , μέσω του γεωπόνου που τα φρόντιζε , να προσδιορίσει τη διεύθυνση της βίλας .
Η βίλα εντοπίζεται και ο Μαρκ έρχεται σε επαφή με τον επιστάτη .
Εκείνος τον ενημερώνει πως το σπίτι ανήκε στο ( νεκρό σήμερα , λόγω ατυχήματος ) Καρλ Σβάρτς , ο οποίος το αγόρασε το 1963 , παρά τη φήμη που υπήρχε πως ήταν στοιχειωμένο , ως πολύ καιρό ακατοίκητο .
H Όλγα , η κόρη του επιστάτη , είναι ένα κορίτσι που του αρέσει να κακομεταχειρίζεται τα ζώα , συνοδεύει το Μαρκ ως την πύλη της βίλας , όμως δεν τολμάει να μπει μέσα . `` Πρόσεξε , μέσα υπάρχουν φαντάσματα '' λέει στο Μαρκ , καθώς αυτός ανεβαίνει μια πολυτελή μαρμάρινη σκάλα .
Το σπίτι είναι όντως εγκαταλελειμμένο από χρόνια .
Η σύνδεση με το ηλεκτρικό ρεύμα έχει διακοπεί και σκόνες , αράχνες και σκουπίδια κυριαρχούν στο άλλοτε αρχοντικό .
O Μαρκ μπαίνει στα δωμάτια , χωρίς να μπορεί να βρει κάτι ενδιαφέρον .
Μόνο ένα στοιχείο στον πάνω όροφο της βίλας του κεντρίζει την προσοχή : είναι ένας διάδρομος που φαίνεται να μην καταλήγει πουθενά .
Παράλληλα , ένα παράθυρο ανοίγει `` τυχαία '' από τον αέρα ...
Η αναζήτηση του Μαρκ γίνεται πιο προσεχτική και το εύρημα αποκαλύπτεται πίσω από έναν φθαρμένο σοβά .
Στον τοίχο ενός δωματίου είναι καλυμμένη μια παράξενη ζωγραφιά ενός άνδρα , χτυπημένου από μαχαίρι .
Το μαχαίρι το κρατάει με θριαμβευτικό ύφος ένα παιδί , πίσω από το οποίο υψώνεται ένα χριστουγεννιάτικο δέντρο .
Η αναζήτηση του Μαρκ δε φέρνει κάποιο άλλο αποτέλεσμα , αναγκάζοντάς τον να ψάχνει ως τη νύχτα , κινδυνεύοντας να χάσει το μάτι του από την πτώση του τζαμιού του παραθύρου που `` τυχαία '' είχε προηγουμένως ανοίξει .
Κατά τα άλλα η αναζήτηση αποβαίνει άκαρπη και o Μαρκ αποχωρεί άπραγος .
Αν έμενε για λίγα ακόμα λεπτά , θα προλαβαίνει να προσέξει ότι πίσω από το φθαρμένο σοβά κρυβόταν ένα μέρος της ζωγραφιάς που δεν το γνώριζε : ένα τρίτο πρόσωπο .
Ο Τζιορντάνι τηλεφωνεί επίμονα στο Μαρκ , αλλά αυτός απουσιάζει από το σπίτι του , ευρισκόμενος στη βίλα .
Σύντομα , ο Τζιορντάνιθα καταλάβει ότι δεν είναι μόνος του ...
Ακατανόητοι θόρυβοι και μια παιδική μαριονέτα τον προϊδεάζουν για το βασανιστικό του θάνατο με μαχαίρι , αφού πρώτα ο δολοφόνος τον τραυματίσει επανειλημμένα στο στόμα , χτυπώντας το κεφάλι του σε μαρμάρινες γωνίες .
Ο φόνος του Τζιορντάνι δεν αργεί να μαθευτεί και ο Μαρκ νιώθει να βρίσκεται στα αλήθεια σε κίνδυνο , συνειδητοποιώντας ότι ο δολοφόνος βρίσκεται πάντα ένα βήμα μπροστά του .
Μια τυχαία παρατήρηση , όμως , τον προκαλεί να επισκεφτεί ξανά τη βίλα .
Εκεί συνειδητοποιεί ότι η βίλα της φωτογραφίας διαθέτει ένα παράθυρο , το οποίο στην πραγματικότητα δεν υπάρχει . Ή μήπως υπήρχε και τώρα έχει χτιστεί ; Μήπως ο διάδρομος που φαινόταν να μην οδηγεί πουθενά , στην πραγματικότητα οδηγεί σε ένα χτισμένο δωμάτιο ; Ο Μαρκ είναι αποφασισμένος : εφοδιασμένος με ένα σκεπάρνι , κατεδαφίζει τον πρόχειρα χτισμένο τοίχο .
Η εργασία είναι πολύ εύκολη και το μακάβριο εύρημα εντοπίζεται : ένα πτώμα σε κατάσταση σήψης βρίσκεται μέσα στο δωμάτιο , δίπλα σε ένα χριστουγεννιάτικο δέντρο .
Ο Μαρκ το κοιτάζει έντρομος και καθώς απομακρύνεται , κάποιος τον χτυπά στο κεφάλι και τον αναισθητοποιεί .
Ο Μαρκ ξυπνάει λίγο αργότερα , έξω από τη φλεγόμενη βίλα .
Δίπλα του βρίσκεται η Τζιάννα ! Από εκείνη μαθαίνει ότι τον αναζήτησε μέσα στις φωτιές και ότι τον έβγαλε έξω λιπόθυμο .
Αργότερα , στο σπίτι του επιστάτη , ο Μαρκ έκπληκτος διαπιστώνει ότι η Όλγα διαθέτει ένα κακέκτυπο `` αντίγραφο '' της ζωγραφιάς στη βίλα .
Ο Μαρκ καταφέρνει να μάθει ότι η Όλγα εμπνεύστηκε τη ζωγραφιά από μια αντίστοιχη που είχε δει στο αρχείο του σχολείο Leonardo da Vinci , στο οποίο φοιτεί .
Αμέσως ο Μαρκ και η Τζιάννα πηγαίνουν στο σχολείο , παραβιάζουν την πόρτα και αναζητούν τη ζωγραφιά .
Κατά τη διάρκεια της αναζήτησής τους , η Τζιάννα , με την εξήγηση ότι κάτι άκουσε , αφήνει το Μαρκ μόνο του , προκειμένου να καλέσει την αστυνομία .
Δεν είχε άδικο ... κάποιος βρίσκεται στο κτήριο .
O Μαρκ καταφέρνει να βρει τη ζωγραφιά και να μάθει ποιος είναι ο δημιουργός του .
Πανικοβεβλημένος προσπαθεί να βρει τη Τζιάννα , βέβαιος ων ότι στο σχολείο δεν είναι μόνος του .
Τελικά , τη βρίσκει μαχαιρωμένη με ένα μικρό στιλέτο στην κοιλιακή χώρα .
Ποιος , όμως , είναι ο ζωγράφος ; Μάλλον είναι αυτός που τους κυνηγά .
Και είναι ο ίδιος που μαχαίρωσε τη Τζιάννα ; Ο επιστάτης στέλνει την αστυνομία στο σχολείο , ταυτόχρονα με τη συνάντηση του Μαρκ με το ζωγράφο : είναι ο φίλος του ο Κάρλο ! Χωρίς να παραδεχτεί κάτι και οπλοφορώντας , ο Κάρλο σε κατάσταση παροξυσμού , τον κατηγορεί για την εμπλοκή του στην υπόθεση .
Για καλή τύχη του Μαρκ , η αστυνομία τον σώζει την τελευταία στιγμή .
Ο Κάρλο καταφέρνει να ξεφύγει , όμως παρασύρεται από ένα φορτηγό και βρίσκει τραγικό θάνατο .
Η κατάσταση της Τζιάννα δεν εμπνέει ανησυχία και o Μαρκ επιστρέφει στη γειτονιά του .