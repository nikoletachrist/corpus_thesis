Κάποια από τα γνωστότερα τραγούδια της είναι το « Cornflake Girl » , « A Sorta Fairytale » , « Precious Things » και « Bliss » .
Στο ενεργητικό της διαθέτει δύο πολυπλατινένια , τρία πλατινένια και δύο χρυσά άλμπουμ στις Ηνωμένες Πολιτείες και έχει μια σταθερή βάση θαυμαστών .
Σήμερα είναι παντρεμένη με τον Άγγλο μηχανικό ήχου Μαρκ Χόλεϋ .
Μαζί έχουν μια κόρη , τη Νατάσα Λόριεν Χόλεϋ , που ήρθε στον κόσμο στις 5 Σεπτεμβρίου , 2000 .
Η Έιμος ήταν το τρίτο παιδί της οικογένειας των Δρ . Έντισον και της Μαίρη Έλεν Έιμος .
Γεννήθηκε στο Νιούτον , της Νότιας Καρολίνας , κατά τη διάρκεια ταξιδιού , στο νοσοκομείο Old Catawba Hospital .
Το σπίτι τους βρισκόταν στο Τζώρτζταουν ( Ουάσινγκτον ΝτιΣι ) , αλλά όταν η Τόρι ήταν δύο ετών μετακόμισαν στη Βαλτιμόρη του Μαίρυλαντ , όπου και άρχισε να παίζει πιάνο .
Στην ηλικία των πέντε ετών ξεκίνησε να αυτοσχεδιάζει ορχηστρικά κομμάτια στο πιάνο και μέχρι τα εννιά της είχε αρχίσει να προσθέτει και στίχους .
Το 1968 , και ενώ διέμενε στο Ρόκβιλ του Μαίρυλαντ , κέρδισε μια πλήρη υποτροφία για το Κονσερβατόριο Μουσικής Πίμποντυ .
Σε ηλικία μόλις πέντε ετών ήταν το νεότερο πρόσωπο που φοίτησε ποτέ στο σχολείο αυτό . Όταν ήταν 11 ετών , η υποτροφία σταμάτησε να της παρέχεται και της ζητήθηκε να αποχωρήσει .
Η Έιμος υποστηρίζει πως έχασε την υποτροφία επειδή επικέντρωσε το ενδιαφέρον της στη ροκ και ποπ μουσική , ενώ αντιπαθούσε να διαβάζει μουσική από παρτιτούρα .
Δύο χρόνια μετά , ξεκίνησε να φοιτά στο Κολέγιο Μοντγκόμερυ και άρχισε να κάνει εμφανίσεις σε πιάνο μπαρ , συνοδευόμενη από τον πατέρα της που έστελνε κασέτες με τραγούδια της σε δισκογραφικές εταιρίες .
Η πρώτη της επιτυχία ήρθε με τη νίκη σε ένα διαγωνισμό ταλέντου για εφήβους της κομητείας το 1977 , τραγουδώντας ένα τραγούδι που τιτλοφορείται « More than just a friend » .
Ως τελειόφοιτη του λυκείου , συνέγραψε το τραγούδι « Baltimore » με τον αδερφό της , Μάικ Έιμος , για ένα διαγωνισμό .
Με αυτό νίκησε στο διαγωνισμό και έτσι αποτέλεσε το πρώτο της σίνγκλ , που κυκλοφόρησε ως 7 '' single τοπικά για την οικογένεια και τους φίλους της το 1980 , μαζί με μια άλλη σύνθεσή της ως b-side , το « Walking With You » . Ήταν αυτή την εποχή που υιοθέτησε το όνομα Τόρι μετά τη συμβουλή ενός φίλου .
Σε ηλικία 21 ετών , η Έιμος μετακόμισε στο Λος Άντζελες για να ακολουθήσει μουσική καριέρα μετά από επτά χρόνια πείρας σε πιάνο μπαρ στη Ανατολική Ακτή .
Ενώ βρισκόταν εκεί πήρε αρκετές δουλειές υποκριτικής , ανάμεσα στις οποίες και μια διαφήμιση για δημητριακά Kellogg ’ s , επικρατώντας της τότε άγνωστης Σάρα Τζέσικα Πάρκερ .
Το 1987 εμφανίστηκε στη δικαστική σαπουνόπερα « Trial by Jury » ως Κάρι Χάντλερ .
Το 1985 , αφού έπαιξε σε ένα μπαρ μια νύχτα , πήρε με το αυτοκίνητο έναν τακτικό πελάτη του μαγαζιού ο οποίος της επιτέθηκε σεξουαλικά , μια εμπειρία που αποτύπωσε αργότερα στο τραγούδι « Me and a Gun » .
Επίσης την περίοδο αυτή συνάντησε τον Στηβ Κάτον , που έπαιξε κιθάρα στα άλμπουμ της μέχρι και το « To Venus and Back » ( 1999 ) .
To 1985 , η Έιμος σχημάτισε ένα μουσικό γκρουπ , το Y Kant Tori Read .
Η Τόρι αποφάσισε το όνομα ως αναφορά στις μέρες που έζησε στο Κονσερβατόριο Πίμποντυ , όπου μπορούσε να παίζει τα μουσικά κομμάτια στο πιάνο αφού τα είχε ακούσει πρώτα μια φορά , μα δεν κατάφερε ποτέ να διαβάσει και να παίξει από παρτιτούρα .
Εκτός από την Έιμος το γκρουπ αποτελούσαν ο Κάτον , ο Ματ Σόρουμ και ο Μπραντ Κομπ . Ένα χρόνο μετά , η Atlantic Records έδωσε στην Έιμος ένα συμβόλαιο για έξι δίσκους .
Τον Ιούλιο του 1988 , κυκλοφόρησε το ντεμπούτο άλμπουμ του γκρουπ , με τίτλο « Y Kant Tori Read » .
Επικρίθηκε από κριτικούς και κοινό , αφήνοντας την Έιμος απογοητευμένη κα ταπεινωμένη .
Μετά την αποτυχία αυτή , ξεκίνησε να δουλεύει με άλλους καλλιτέχνες κάνοντας τους φωνητικά .
Ηχογράφησε και ένα κομμάτι που λέγεται « Distant Storm » για την ταινία « China O ’ Brien » .
Στους τίτλους τέλους το τραγούδι αποδίδεται σε μια μπάντα που λέγεται « Tess Makes Good » με « πρόσθετα φωνητικά από την Έλεν Έιμος » .
Παρόλο που η Έιμος συχνά αναφέρεται με αμηχανία στο Y Kant Tori Read , έχει ερμηνεύσει διάφορα τραγούδια από αυτό live σε συναυλίες .
Το άλμπουμ δεν τυπώνεται πλέον και οι αυθεντικές κόπιες θεωρούνται αρκετά πολύτιμες .
Παρά την απογοητευτική αντίδραση στο « Y Kant Tori Read » και στα δύο single που κυκλοφόρησαν από αυτό , τα « The Big Picture » και « Cool On Your Island » , η Έιμος συνέχιζε να δένεται με συμβόλαιο έξι δίσκων με την Atlantic Records , η οποία το 1989 ζήτησε νέο δίσκο μέχρι και το Μάρτη του 1990 . Όταν τους έδειξε τις αρχικές της ηχογραφήσεις , απορρίφθηκαν με το σκεπτικό πως το μοτίβο « κορίτσι και πιάνο » δεν επρόκειτο να πουλήσει στην αγορά των πρώιμων 90s της γκραντζ , ροκ , ραπ και χορευτικής μουσικής .
Το άλμπουμ ξαναδουλεύτηκε και επεκτάθηκε με τη βοήθεια των Στηβ Κάτον , Έρικ Ρος , Γουίλ ΜακΓκρέγκορ , Κάρλο Νούτσιο , και Νταν Νέμπενζαλ , και τελικά κατέληξε γεμάτο με ωμά , συναισθηματικά φορτισμένα τραγούδια όπου θυμάται τη θρησκευτική ανατροφή της , τη σεξουαλική αφύπνιση , την πάλη να βρει την ταυτότητά της και το βιασμό που υπέστη .
Τα στελέχη της Atlantic άλλαξαν γνώμη ακούγοντας την νέα εκδοχή , με την ιδέα να την πλασάρουν ως διάδοχο των Τζόνι Μίτσελ και Λώρα Νίρο , ή εναλλακτικά ως θηλυκή εκδοχή του Έλτον Τζων .
Περιμένοντας την παραδοσιακά πιο ανοιχτόμυαλη αγορά του Ηνωμένου Βασιλείου να προετοιμάσει το έδαφος για την Τόρι και να δημιουργήσει ντόρο για την επιστροφή της στις Ηνωμένες Πολιτείες , η Atlantic έστειλε την Έιμος στην Αγγλία στις αρχές του 1991 για να παίξει σε μικρές παμπ ως προετοιμασία για την κυκλοφορία του νέου άλμπουμ , που τελικά κυκλοφόρησε με τον τίτλο , « Little Earthquakes » .
Η θυγατρική της Atlantic στην Ευρώπη , η East West , προώθησε έντονα το άλμπουμ .
Η Έιμος ξόδεψε μεγάλο μέρος του 1991 να παίζει σε μικρές παμπ και κλαμπ στο Λονδίνο και παίζοντας για μουσικούς παραγωγούς και δημοσιογράφους , συχνά στο ίδιο της το διαμέρισμα .
Το EP « Me and a Gun » που περιείχε 4 τραγούδια κυκλοφόρησε τον Οκτώβριο του 1991 , συγκεντρώνοντας αξιοσημείωτη προσοχή από τους κριτικούς .
Το σινγκλ επανακυκλοφόρησε τον επόμενο μήνα με το « Silent All These Years » ως πρώτη σύνθεση , και έγινε η πρώτη της παρουσία στα τσαρτ στο νούμερο 51 , ακολουθώντας υποστήριξη από το BBC Radio 1 και το τηλεοπτικό της ντεμπούτο στην εκπομπή του Τζόναθαν Ρος στο BBC . Όταν το άλμπουμ τελικά κυκλοφόρησε στο Ηνωμένο Βασίλειο τον Ιανουάριο του 1992 , έφτασε το # 14 και έμεινε στο Top 75 τσαρτ για 23 εβδομάδες . Ένα μήνα μετά κυκλοφόρησε και στις ΗΠΑ έχοντας επιτυχία με τους κριτικούς .
Τα συνοδευτικά σινγκλ , μαζί με το « Me and a Gun » και « Silent All These Years » , ήταν τα « China » , « Winter » και « Crucify » , με την εκδοχή των οποίων για την αγορά των ΗΠΑ σε EP να περιέχει ερμηνείες τραγουδιών καλλιτεχνών όπως οι Rolling Stones και οι Nirvana .
Αυτή την εποχή , η Έιμος ηχογράφησε το τραγούδι « The Happy Worker » για το soundtrack της ταινίας « Toys » .
Στο soundtrack περιλαμβάνεται και μια διασκευή του τραγουδιού με τίτλο « Workers » .
Εκείνη την περίοδο η Έιμος σύναψε φιλία με το συγγραφέα Νηλ Γκαίημαν , ο οποίος έγινε θαυμαστής της μετά την αναφορά που έκανε σε αυτόν η Έιμος στο τραγούδι « Tear In Your Hand » , αλλά και σε συνεντεύξεις .
Λέγεται συχνά πως ο χαρακτήρας Delirium από τη σειρά του συγγραφέα με τίτλο « The Sandman » βασίστηκε σε εκείνη .
Ο συγγραφέας δήλωσε πως « κλέβουν ξεδιάντροπα ο ένας από τον άλλο » .
Ο Γκαίημαν έγινε επί πολλά χρόνια φίλος και συνεργάτης .
Το tribute άλμπουμ του το 2006 από τη Ferret Records έχει για τίτλο έναν στίχο της Έιμος , « Where ’ s Neil When You Need Him ? » και περιλαμβάνει το τραγούδι της « Sister Named Desire » . Έγραψε επίσης την εισαγωγή της συλλογής του Γκαίημαν με τίτλο « Death : The High Cost of Living » .
Μετά τον κύκλο συναυλιών το 1992 για προώθηση του « Little Earthquakes » στην Ευρώπη , τη Βόρεια Αμερική , την Αυστραλία και το Ισραήλ , η Έιμος ταξίδεψε στο Νέο Μεξικό με τον προσωπικό και επαγγελματικό σύντροφό της Έρικ Ρος το 1993 για να γράψει και να ηχογραφήσει τον δεύτερο προσωπικό της δίσκο , το « Under the Pink » . Έμπνευση για το προηγούμενο άλμπουμ της είχαν αποτελέσει γεγονότα της ζωής της , αλλά για το δεύτερο άντλησε έμπνευση από αλλού .
Από τα έργα της Τζώρτζια Ο ’ Κηφ και του Σαλβαντόρ Νταλί , τη λογοτεχνία της Άλις Γουόκερ , και τη Ρωσίδα πριγκίπισσα Αναστασία Ρομανώφ .
Μουσικά , πήρε από το στιλ των κλασικών συνθετών που είχε μελετήσει κατά την παιδική της ηλικία , και έδωσε μεγαλύτερη προσοχή στο παίξιμό της με το πιάνο παρά στην ενορχήστρωση του συγκροτήματος .
Η μουσική πολυπλοκότητα που άντλησε από το κλασικό παρελθόν της είναι ιδιαίτερα εμφανής σε κομμάτια όπως το « Icicle » και το σαρωτικό , διάρκειας εννιάμιση λεπτών , « Yes , Anastasia » .
Η Τόρι Έιμος χρησιμοποίησε προετοιμασμένο όρθιο πιάνο για το « Bells for Her » .
Το ίδιο κομμάτι έπαιξε και πάλι με προετοιμασμένο πιάνο κατά το δεύτερο κομμάτι των συναυλιακών της εμφανίσεων για το άλμπουμ αυτό .
Μετά την κυκλοφορία του τον Ιανουάριο του 1994 , το άλμπουμ έκανε το ντεμπούτο του στο # 1 στο Ηνωμένο Βασίλειο με την κυκλοφορία του σινγκλ « Cornflake Girl » ( βασισμένο στο μυθιστόρημα « Possessing the Secret of Joy » της Άλις Γουόκερ ) , και στο # 12 στα τσαρτ των ΗΠΑ .
Παρόλο που εισέπραξε μια κυρίως θετική υποδοχή , απογοήτευσε κάποιους κριτικούς που το θεώρησαν ως ένα βήμα πλαγίως , παρά ως ένα βήμα μπροστά σε σχέση με το « Little Earthquakes » .
Ωστόσο ψηφίστηκε ανάμεσα στα καλύτερα άλμπουμ των 90s από το περιοδικό Rolling Stone μερικά χρόνια μετά .
Το Φεβρουάριο , η Έιμος ξεκίνησε την περιοδεία « Under the Pink » , που κράτησε μέχρι το Νοέμβρη και περιέλαβε πολλούς από τους ίδιους σταθμούς όπως και η προηγούμενη παγκόσμια συναυλία .
Τέσσερα τραγούδια κυκλοφόρησαν ως σινγκλ από το δίσκο αυτό : τα « God » , « Cornflake Girl » ( # 4 στα βρετανικά τσαρτ τον Ιανουάριο του 1994 ) , « Pretty Good Year » ( το δεύτερο τραγούδι της που μπήκε στο UK Top 10 το Μάρτη του 1994 ) και το « Past the Mission » .
Μια έκδοση περιορισμένης κυκλοφορίας του άλμπουμ ως αναμνηστικό της περιοδείας στην Αυστραλία , περιελάμβανε και δεύτερο δίσκο με τίτλο « More Pink : The B~Sides » , μια συλλογή από σπάνια B-sides όπως το « Little Drummer Boy » και μια διασκευή του τραγουδιού της Τζόνι Μίτσελ , « A Case of You » .
Κυκλοφόρησε το Νοέμβριο του 1994 . Ήταν εκείνη την περίοδο που συμμετείχε με το τραγούδι « Butterfly » στο soundtrack της ταινίας « Higher Learning » , όπως και μια διασκευή του κομματιού των R.E.M. , « Losing My Religion » .
Το 1995 , η Έιμος , ερμηνεύοντας ντουέτο με τον Ρόμπερτ Πλαντ , συνέβαλε με το τραγούδι « Down by the Seaside » στο tribute άλμπουμ για τους Led Zeppelin , το « Encomium » .
Τον Ιούνιο του 1994 , η Έιμος συνίδρυσε το RAINN , ( Rape Abuse and Incest National Network / Εθνικό Δίκτυο για το Βιασμό , την Κακοποίηση και την Αιμομιξία ) .
Πρόκειται μια δωρεάν τηλεφωνική γραμμή βοηθείας στις ΗΠΑ , που συνδέει αυτούς που καλούν με το τοπικό τους κέντρο για κακοποιημένα άτομα .
Η ιδέα για το τρίτο προσωπικό άλμπουμ της Έιμος εμφανίστηκε αρχικά τον Αύγουστο του 1994 κατά τη διάρκεια ενός διαλείμματος από την περιοδεία προώθησης του « Under the Pink » .
Είχε πρόσφατα χωρίσει με τον Έρικ Ρος τόσο προσωπικά όσο και επαγγελματικά μετά από σχέση επτά ετών , και έκανε ένα ταξίδι στη Χαβάη όπου και μελέτησε σχετικά με τη θεά Πέλε , την « κινητοποιό θηλυκή δύναμη » πίσω από το άλμπουμ .
Ηχογραφήθηκε σε μια ιρλανδική εκκλησία , στην Κομητεία Γουίκλοου της Ιρλανδίας το 1995 , καθώς και σε ένα παλαιό γεωργιανό σπίτι , επίσης στην Ιρλανδία .
Μετά από δύο άλμπουμς με ποπ μουσική καθοδηγούμενη από πιάνο , η Έιμος εκμεταλλεύτηκε το γεγονός πως ηχογραφούσε σε εκκλησία για να φτιάξει ένα άλμπουμ γεμάτο με μπαρόκ επιρροές , που τείνει σε ένα σκοτεινότερο ήχο και στιλ .
Προσέθεσε τσέμπαλο , αρμόνιο και κλαβιχόρδιο , και επίσης περιέλαβε μια χορωδία γκόσπελ , πίπιζες , καμπάνες της εκκλησίας και προγραμματισμό τυμπάνων .
Το « Boys for Pele » κυκλοφόρησε τον Ιανουάριο του 1996 .
Αρκετά μεγαλύτερο σε διάρκεια από τα πρώτα δύο άλμπουμ , στα 70 λεπτά , συγκέντρωσε μικτές κριτικές .
Κάποιοι αγκάλιασαν την έντασή και μοναδικότητά του , ενώ άλλοι θεώρησαν πως δεν θα είχε απήχηση . Ήταν ίσως το πρώτο σε στιλ το οποίο χρησιμοποιεί η Έιμος στις δουλειές της , καθώς η σχετική μουσική και στιχουργική ευθύτητα του « Little Earthquakes » έδωσε τη θέση του σε ένα ενδιαφέρον για σκοτεινούς στίχους , συχνά περιστρεφόμενους γύρω από τη θρησκεία και τη μυθολογία , και ένα σκοτεινότερο , πιο περίπλοκο ήχο .
Το εκκεντρικό στιχουργικό περιεχόμενο των τραγουδιών του έμοιαζε ακατανόητο από μερικούς θαυμαστές , και η ενορχήστρωση το κράτησε μακριά από το κοινό που ακούει mainstream ήχους .
Εντούτοις , το « Boys for Pele » είναι η πιο επιτυχημένη διατλαντική κυκλοφορία στα τσαρτ για την Έιμος , φτάνοντας στο # 2 τόσο του αμερικάνικου , όσο και του βρετανικού τσαρτ . Όπως και τα τέσσερα πρώτα άλμπουμ της , έγινε πλατινένιο για την πώληση άνω του ενός εκατομμυρίου αντιτύπων .
Η περιοδεία που το ακολούθησε ονομάστηκε « Dew Drop Inn Tour » , μια αναφορά σε στίχο του τραγουδιού « Muhammad My Friend » . Όπως και στο άλμπουμ , η Έιμος έπαιξε τσέμπαλο και αρμόνιο , μαζί με το πιάνο .
Αρκετά σινγκλ κυκλοφόρησαν από το άλμπουμ : « Caught a Lite Sneeze » , « Talula » , « Hey Jupiter » και ένα dance club remix από τον Αρμάντ Βαν Χέλντεν του « Professional Widow » , που έγινε μεγάλο χιτ στα κλαμπ διεθνώς , φτάνοντας στο # 1 στα αμερικανικά dance charts , και # 1 στο Ηνωμένο Βασίλειο .
Το remix συμπεριλήφθηκε στις ανθολογίες της καλλιτέχνιδας , « Tales of a Librarian » ( 2003 ) και « A Piano : The Collection » ( 2006 ) .
Το τελευταίο σινγκλ από το άλμπουμ « In the Springtime of His Voodoo » κυκλοφόρησε το καλοκαίρι του 1997 .
Επίσης το 1996 , ξεκίνησε τη δική της φίρμα με το όνομα « Igloo » , εσωτερική της Atlantic Records .
Το πρώτο της συμβόλαιο ( στο οποίο ήταν και παραγωγός ) ήταν το συγκρότημα Pet , με τραγουδίστρια τη Λίζα Παπινώ .
Το ομότιτλο ντεμπούτο άλμπουμ τους περιελάμβανε το τραγούδι « Lil ’ Boots » , που συμπεριλήφθηκε στο soundtrack της ταινίας « The Crow : City of Angels » .
Οι πωλήσεις ήταν πενιχρές και η θυγατρική αυτή εταιρία γρήγορα έκλεισε .
Η Έιμος πραγματοποίησε μια πολυδιαφημισμένη τηλεοπτική συναυλία στην τηλεόραση με τίτλο « The Concert for RAINN » στις αρχές του 1997 .
Συνέπεσε με την « εθνική μέρα RAINN » , και κατά τη διάρκεια της συναυλίας όλα τα τηλεοπτικά κανάλια μετέδωσαν την εξαγγελία της Έιμος για τον οργανισμό .
Κατά τη διάρκεια της συναυλίας , η Έιμος ερμήνευσε το τραγούδι « Muhammad My Friend » με το φίλο της Μέιναρντ Τζέημς Κίναν του συγκροτήματος Tool .
Η συναυλία επίσης ήταν η έναρξη μια καμπάνιας που κράτησε ένα χρόνο σε συνεργασία με τα οπτικά είδη του Κάλβιν Κλάιν , που ήταν διαθέσιμα στα περισσότερα πολυκαταστήματα διεθνώς .
Δωρεές συγκεντρώθηκαν για τον RAINN .
Επίσης συνέγραψε και ερμήνευσε ένα τραγούδι με τίτλο « It Might Hurt a Bit » με τον τραγουδιστή Μάικλ Στάιπ του συγκροτήματος R.E.M .
Επρόκειτο να χρησιμοποιηθεί στο soundtrack της ταινίας « Don Juan DeMarco » , κάτι που δεν έγινε .
Το τραγούδι δεν κυκλοφόρησε ποτέ .
Η Έιμος συζήτησε ανοιχτά για τις εμπειρίες της με παραισθησιογόνες ουσίες , ιδιαίτερα σε σχέση με το άλμπουμ « Boys for Pele » .