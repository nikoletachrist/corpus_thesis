Τα περάσματα στην Πόρτα και το Μέτσοβο είναι τα μοναδικά που χωρίζουν τα δυο διαμερίσματα , στα νότια τα στενά των Θερμοπυλών συνδέουν την Θεσσαλία με την νότια Ελλάδα , στα βόρεια συνορεύει με την Μακεδονία .
Η πρώτη ένδειξη για ύπαρξη κατοίκων στην Θεσσαλία εμφανίζεται στα τέλη της Παλαιολιθικής εποχής , στις αρχές της Νεολιθικής ο πληθυσμός παρουσιάζει μεγάλη έκρηξη .
Περισσότερες από 400 οχυρωμένες θέσεις καταγράφονται εκείνη την περίοδο , η σημαντικότερη είναι το Σέσκλο Μαγνησίας .
Την Μυκηναϊκή εποχή η σημαντικότερη εγκατάσταση ήταν η Ιωλκός που δημιούργησε τους μετέπειτα θρύλους για τον Ιάσονα και τους Αργοναύτες .
Μια διακριτή Θεσσαλική φυλή δημιουργήθηκε τον 9ο αιώνα π.χ . με κατοίκους που προήλθαν από ανάμειξη του τοπικού πληθυσμού με μετανάστες από την Ήπειρο , ζούσαν στην περιοχή της Πελασγιώτιδας με πρωτεύουσα τις Φερές .
Με κέντρο τις Φέρες επεκτάθηκαν στην πεδιάδα του Πηνειού και στην παραλία του Μαλιακού .
Οι αρχαίοι Θεσσαλοί ήταν Αιολείς και μιλούσαν τα Αιολικά .
Στα τέλη του 7ου αιώνα κατέκτησαν τους περίοικους και την Ανθήλη που την έκαναν το κέντρο της τοπικής Αμφικτυονίας .
Οι Θεσσαλοί συμμετείχαν στην Δελφική Αμφικτυονία με σημαντική συμβολή αφού παρείχαν 14 - 24 ιερομνήμονες στο Συμβούλιο με πρόεδρο την Πύθια . Όταν ξέσπασε ο Πρώτος Ιερός Πόλεμος ( 595 - 585 π.χ . ) οι Θεσσαλοί επεκτάθηκαν νότια , κατακτήθηκαν οι Φωκείς αλλά μετά την μάχη στην Υάμπολις στα μέσα του 6ου αιώνα τους έδιωξαν οι Βοιωτοί .
Το δεύτερο μισό του 7ου αιώνα π.χ . η Θεσσαλία έγινε ο τόπος καταγωγής των μεγαλύτερων αριστοκρατικών οικογενειών στον Ελληνικό χώρο , το κύριο χαρακτηριστικό των Θεσσαλών αρχόντων ήταν οι τεράστιες εκτάσεις γης που απασχολούσαν πολλούς δούλους .
Οι σημαντικότερες οικογένειες ήταν : οι Αλευάδαι στην Λάρισα , οι Αντιοχίδες ή Εχεκρατίδες στα Φάρσαλα με γενάρχη τον ταγό Αντίοχο Εχεκρατίδα , και οι Σκοπάδες που ήταν κλάδος των Αλευάδων στην Κραννώνα , με πρώτο άρχοντα τον Σκόπα του Κρέοντα .
Οι αρχηγοί των φυλών είχαν συχνά τον τίτλο του `` βασιλιά '' .
Ο πρώτος σπουδαίος Θεσσαλός που ένωσε όλες τις φυλές σε ένα βασίλειο ήταν ο Αλεύας ο Πυρρός ( 7ος αι . π.Χ . ) , δημιούργησε την `` Θεσσαλική τετραρχία '' που συνδέθηκε με `` κλήρους γης '' , κάθε κλήρος απασχολούσε 40 ιππείς και 80 πεζούς .
Το αξίωμα `` Ταγός '' σύμφωνα με την επικρατούσα άποψη ήταν το ανώτερο στην Θεσσαλική αριστοκρατία και ισοδυναμούσε με αυτό του βασιλιά αλλά οι πρόσφατες έρευνες έδειξαν ότι στην κορυφή βρισκόταν ο `` Τετράρχης '' .
Οι Πέρσες επιτέθηκαν στην Θεσσαλία το καλοκαίρι του 480 π.χ. , ο Ελληνικός στρατός που βρισκόταν στην Κοιλάδα των Τεμπών οπισθοχώρησε και άφησε ελεύθερο τον δρόμο στους Πέρσες που κατέλαβαν εύκολα την πεδιάδα .
Οι Αλευάδες έγιναν υπηρέτες των Περσών . Όταν ξέσπασε ο Πελοποννησιακός Πόλεμος οι Θεσσαλοί υποστήριξαν την Αθήνα , σπάνια επέτρεπαν στους Σπαρτιάτες να περάσουν από τα εδάφη τους , μοναδική εξαίρεση ο στρατηγός Βρασίδας .
Τον 4ο αιώνα ο Ιάσων ο Φεραίος που καταγόταν από άλλη ευγενή οικογένεια με έδρα τις Φέρες ανέτρεψε τους Αλευάδες και αναδείχτηκε σε σημαντική στρατιωτική φυσιογνωμία πριν την κατάκτηση της Θεσσαλίας από τον Φίλιππο Β΄ και τους Μακεδόνες .
Η Θεσσαλία κατακτήθηκε τον 2ο αιώνα π.χ . από την Ρωμαϊκή Δημοκρατία μαζί με την υπόλοιπη Ελλάδα .
Το 27 π.χ . η Θεσσαλία έγινε τμήμα της Ρωμαϊκής επαρχίας της Αχαΐας με πρωτεύουσα την Κόρινθο .
Ο Αντωνίνος ο Ευσεβής την διαχώρισε από την Αχαΐα και την μετέφερε στην επαρχία της Μακεδονίας , αργότερα έγινε ανεξάρτητη επαρχία .
Ο Διοκλητιανός και οι διάδοχοι του δημιούργησαν ένα νέο διοικητικό σύστημα , η Θεσσαλία μεταφέρθηκε στην Διοίκηση Μακεδονίας που κυβερνήθηκε από την Υπαρχία Ιλλυρικού .
Με την διαίρεση της Ρωμαϊκής Αυτοκρατορίας σε Ανατολική και Δυτική η Θεσσαλία περιήλθε στην Ανατολική ή Βυζαντινή Αυτοκρατορία .
Η θέση της Θεσσαλίας μακριά από τα σύνορα της αυτοκρατορίας και με σημαντικές ελλείψεις σε οχυρώσεις την έκανε από τον 6ο αιώνα ευάλωτη σε βαρβαρικές επιδρομές .
Την διετία 395 - 397 το μεγαλύτερο τμήμα της Θεσσαλίας κατέλαβε ο βασιλιάς των Βησιγότθων Αλάριχος Α΄ μέχρι την εποχή που εκδιώχτηκε από τον Στιλίχων .
Ο βασιλιάς των Βανδάλων Γιζέριχος λεηλάτησε την περίοδο 466 - 475 τις Ελληνικές ακτές και οι Οστρογότθοι υπό τον βασιλιά τους Θεοδέμιρο προχώρησαν και κατέλαβαν την Λάρισα πριν ο Αυτοκράτορας Λέων Α΄ επιτρέψει στον λαό του να εγκατασταθεί στη Μακεδονία .
Ο γιος τού Θεοδέμιρου , ο Θεοδώριχος ο Μέγας , επιτέθηκε στην Θεσσαλία ( 482 ) αλλά στην συνέχεια οι Οστρογότθοι επέστρεψαν στην Ιταλία ( 488 ) .
Η επαρχία σύμφωνα με τον `` Συνέκδημο '' είχε τον 6ο αιώνα 16 πόλεις στις οποίες εκτός από την πρωτεύουσα Λάρισα ανήκαν : η Δημητριάδα , οι Φθιώτιδες Θήβες , η Εχίνος , η Λαμία , η Υπάτη , οι Γόμφοι Τρικάλων , η Διοκλητιανούπολις Θράκης , τα Φάρσαλα και τα νησιά Σκιάθος και Σκόπελος .
Από την εποχή του Ιουστίνου Α΄ τα αυτοκρατορικά σύνορα στον Δούναβη δέχτηκαν σκληρές επιθέσεις Σλάβων αλλά η ηπειρωτική Ελλάδα επηρεάστηκε σε μικρότερο βαθμό .
Οι Ούννοι λεηλάτησαν την Θεσσαλία , πέρασαν τις οχυρωμένες Θερμοπύλες και επιτέθηκαν στην Στερεά Ελλάδα .
Ο Ιουστινιανός Α´ προσπάθησε να προστατεύσει την περιοχή με ισχυρές οχυρώσεις και με μόνιμη φρουρά στις Θερμοπύλες , η περιοχή δέχτηκε ξανά επίθεση από την Τουρκική φυλή των Τουρκιγκούρ που σταμάτησαν στις Θερμοπύλες .
Η αυτοκρατορική διοίκηση παρά τις επιδρομές λειτουργούσε κανονικά και η παραδοσιακή δημόσια ζωή δεν άλλαξε μέχρι τα τέλη της βασιλείας του Ιουστίνου Β΄ .
Οι βαρβαρικές επιδρομές , οι δυο μεγάλοι σεισμοί ( 522 , 552 ) και η Πανώλη του Ιουστινιανού ( 541 - 544 ) οδήγησαν σε σημαντική μείωση του πληθυσμού .
Η Ελληνική χερσόνησος βρέθηκε εκτεθειμένη από το 578 σε μεγάλο κίνδυνο από τις Σλαβικές επιδρομές , ξεκίνησαν το 581 και οι Σλάβοι φαίνεται ότι παρέμειναν στην Ελλάδα μέχρι το 584 .
Η Βυζαντινή Αυτοκρατορία βρέθηκε σε αιματηρούς πολέμους με την Αυτοκρατορία των Σασσανιδών στα ανατολικά και τους Άβαρους στα βόρεια . Όταν δολοφονήθηκε ο αυτοκράτορας Μαυρίκιος ( 602 ) και ξέσπασε ο Μεγάλος Βυζαντινό-περσικός πόλεμος τα βόρεια σύνορα του Δούναβη βρέθηκαν εκτεθειμένα στις επιδρομές των Σλάβων .
Οι Σλάβοι στα τέλη του 6ου και στις αρχές του 7ου αιώνα εγκαταστάθηκαν περισσότερο στην Πελοπόννησο και την Μακεδονία χωρίς να επηρεάσουν τις οχυρωμένες πόλεις στην κεντρική Ελλάδα .
Τις πρώτες δεκαετίες του 7ου αιώνα ξεκίνησαν ωστόσο σκληρές επιδρομές στην κεντρική Ελλάδα ερημώνοντας την Θεσσαλία και τις Σποράδες .
Οι πέντε από τις μεγάλες πόλεις της Θεσσαλίας εξαφανίστηκαν από τις πηγές τον 7ο αιώνα και οι Σλάβοι εγκαταστάθηκαν στα βόρεια τμήματα της περιοχής .
Ο αυτοκράτορας Κώνστας Β΄ ανέλαβε εκστρατεία στις ακτές του βόρειου Αιγαίου και μπόρεσε να φέρει προσωρινά την ειρήνη στην περιοχή .
Ακολούθησε η μεγάλη πολιορκία της Θεσσαλονίκης από την Σλαβική φυλή των Βελεγιζίτων ( 676 - 678 ) , σύμφωνα με τα `` Θαύματα του Αγίου Δημητρίου '' εγκαταστάθηκαν στην Δημητριάδα Μαγνησίας και στις Φθιώτιδες Θήβες .
Τα τμήματα της Θεσσαλίας που παρέμειναν υπό αυτοκρατορικό έλεγχο μετά τις επιδρομές των Σλάβων ιδιαίτερα οι ακτές του Αιγαίου και γύρω από τον Παγασητικό κόλπο περιήλθαν στο Θέμα Ελλάδος .
Το Θέμα που ιδρύθηκε την περίοδο 687 - 695 , περιείχε όλες τις ανατολικές ακτές της ηπειρωτικής Ελλάδας , την Πελοπόννησο , την Εύβοια , τις Σποράδες και πολλά από τα νησιά του Αιγαίου , η έδρα του Στρατηγού βρισκόταν στην Θήβα .
Το Θέμα Ελλάδος είχε βασικά ναυτικό προσανατολισμό όπως φαίνεται την εποχή που ξέσπασε η Εικονομαχία ( 726 - 727 ) .
Την περίοδο 730 - 751 η εκκλησία της Θεσσαλίας μαζί με την Ιλλυρία μεταφέρθηκαν από την δικαιοδοσία του πάπα της Ρώμης στο πατριαρχείο της Κωνσταντινούπολης .
Η Θεσσαλία όπως ολόκληρη η βόρεια και η κεντρική Ελλάδα υπέφερε από τις σκληρές επιδρομές των Βουλγάρων που ξεκίνησαν το 773 .
Την ίδια εποχή η σύγκρουση ανάμεσα στις ανώτερες τάξεις που κυβερνούσαν την Βουλγαρία και τον Σλαβικό πληθυσμό έφεραν την κάθοδο ενός δεύτερου κύματος Σλάβων ( 746 ) .
Το δεύτερο κύμα σε αντίθεση με το πρώτο εγκαταστάθηκε με αυτοκρατορικό έλεγχο .
Ο υπουργός Σταυράκιος ξεκίνησε μια μεγάλη επιδρομή στην ηπειρωτική Ελλάδα για την υποταγή των Σλάβων ( 783 ) , έφτασε μέχρι την Πελοπόννησο και τους ανάγκασε όλους να δεχτούν την αυτοκρατορική υποταγή .
Οι σκληρές επιδρομές των Βουλγάρων και των Σαρακηνών συνεχίστηκαν , ο Δαμιανός της Ταρσού κυρίευσε την Δημητριάδα ( 902 ) και η Θεσσαλία δέχτηκε σκληρές επιδρομές από τους Βουλγάρους ( 918 και 923 - 926 ) .
Ο αυτοκρατορικός έλεγχος επανήλθε ωστόσο πλήρως στην ηπειρωτική Ελλάδα και γνώρισε μεγάλη περίοδο οικονομικής ευημερίας .
Ιδρύθηκαν στην Θεσσαλία άλλες εννιά μεγάλες πόλεις όπως ο Αλμυρός και η Καλαμπάκα , κατοικήθηκε ξανά και το Ζητούνι που ταυτίζεται με την Λαμία .
Τον 10ο αιώνα η απειλή των Σαρακηνών ελαττώθηκε σημαντικά , έπαυσε να υπάρχει μετά την Βυζαντινή ανακατάκτηση της Κρήτης ( 960 - 961 ) .
Η απειλή από τους Βούλγαρους εξακολουθούσε να υπάρχει , όταν ανέβηκε στον θρόνο ο Βασίλειος Β´ ο τσάρος Σαμουήλ της Βουλγαρίας κυρίευσε την Λάρισα και κατέλαβε την Θεσσαλία .
Ο Βούλγαρος τσάρος ξεκίνησε μια μεγάλη εκστρατεία που έφτασε μέχρι την Πελοπόννησο αλλά στην επιστροφή γνώρισε την συντριβή στην Μάχη του Σπερχειού .
Η Θεσσαλία χωρίστηκε στις αρχές του 11ου αιώνα από το Θέμα Ελλάδος και ενώθηκε με το Θέμα Θεσσαλονίκης .
Η κοιλάδα του Σπερχειού παρέμεινε στο Θέμα Ελλάδος , τα νέα σύνορα ήταν μια νοητή γραμμή από τον Όθρυς μέχρι τα Άγραφα .
Οι Νορμανδοί επιτέθηκαν στην Θεσσαλία ( 1082 - 1083 ) αλλά χτυπήθηκαν από τον αυτοκράτορα Αλέξιο Α΄ Κομνηνό .
Οι Βλάχοι αναφέρονται για πρώτη φορά τον 11ο αιώνα στο Στρατηγικόν του Κεκαυμένου και στην Αλεξιάδα που έγραψε η Άννα Κομνηνή .
Τον 12ο αιώνα ο Ιουδαίος ταξιδιώτης Βενιαμίν του Τουντέλα καταγράφει την Βλαχία γύρω από τον Αλμυρό ενώ ο ιστορικός Νικήτας Χωνιάτης τοποθετεί την Μεγάλη Βλαχία γύρω από τα Μετέωρα .
Τον 13ο αιώνα ο ιστορικός Γεώργιος Παχυμέρης παρουσιάζει την Βλαχία σαν μια διακριτή εθνότητα ( 1276 ) με κυβερνήτη τον Ραούλ Κομνηνό με τον τίτλο της ( Κεφαλής ) .
Η Θεσσαλική Βλαχία είναι γνωστή επίσης σαν `` Ελληνική Βλαχία '' .
Την επόμενη της αποτυχημένης Νορμανδικής επίθεσης ο Αλέξιος Α΄ παραχώρησε σημαντικά προνόμια στην Δημοκρατία της Βενετίας όπως η φοροαπαλλαγή των εμπόρων και το δικαίωμα τους να εμπορεύονται ελεύθερα στις πόλεις της Θεσσαλίας .
Οι παραχωρήσεις αυτές ήταν η αρχή της κυριαρχίας των Βενετών στο Ελληνικό ναυτικό που θα φανεί καθαρά τους επόμενους αιώνες , οι επόμενοι αυτοκράτορες θα προσπαθήσουν να περιορίσουν τα προνόμια των Βενετών αλλά χωρίς αποτέλεσμα .
Ο Αλέξιος Γ΄ Άγγελος αναγκάστηκε να προχωρήσει σε νέες μεγάλες εμπορικές παραχωρήσεις στην Βενετία , δημιουργήθηκαν νέοι εμπορικοί σταθμοί των Βενετών σε πόλεις όπως τα Φάρσαλα , ο Δομοκός , τα Τρίκαλα , η Λάρισα και ο Πλαταμώνας Πιερίας .
Η Θεσσαλία επέστρεψε τον 12ο αιώνα στο Θέμα Ελλάδας με εξαίρεση τις βορειοδυτικές περιοχές όπως τα Τρίκαλα και την Καλαμπάκα που ενσωματώθηκαν στο νέο Θέμα Σιρμίου .
Ο Βενιαμίν του Τουντέλα που επισκέφτηκε την περιοχή ( 1165 ) καταγράφει Ιουδαϊκές κοινότητες στον Αλμυρό , στο Ζητούνι και στο Γαρδίκι Τρικάλων .
Ο Βενιαμίν και ο Άραβας Γεωγράφος Μωχάμετ αλ-Ιντρίσι ( 1099 - 1165 ) περιγράφουν την ηπειρωτική Ελλάδα στα μέσα του 12ου αιώνα σαν πυκνοκατοικημένη με μεγάλη ευημερία .
Η κατάσταση άλλαξε όταν έγινε αυτοκράτορας ο Μανουήλ Α΄ Κομνηνός , οι δαπανηρές στρατιωτικές εκστρατείες τον οδήγησαν σε τεράστιες φορολογίες , η διαφθορά και ο αυταρχισμός των κρατικών υπαλλήλων έφεραν μεγάλη δυστυχία στον λαό .
Ο Μητροπολίτης των Αθηνών Άγιος Μιχαήλ Χωνιάτης ή Ακομινάτος έντονα λυπημένος περιγράφει μελανά την κατάσταση .
Η παρακμή σταμάτησε προσωρινά όταν ανέβηκε στον θρόνο ο Ανδρόνικος Α΄ Κομνηνός ( 1183 ) που τοποθέτησε κυβερνήτη της Ελλάδας τον ικανό Νικηφόρο Προσούχ αλλά συνεχίστηκε μετά την ανατροπή του ( 1185 ) .
Ο επαναστάτης γαμπρός του Αλεξίου Γ΄ Άγγελου Μανουήλ Καμύτζης δημιούργησε με την υποστήριξη του Ντόμπρομιρ Χρυσός που είχε ιδρύσει αυτόνομη ηγεμονία στην Μακεδονία του Βαρδάρη ένα μικρό πριγκιπάτο στα βόρεια της Θεσσαλίας , το διέλυσε γρήγορα ο αυτοκράτορας .
Στα τέλη του 12ου αιώνα το Θέμα Ελλάδος χωρίστηκε σε μικρότερες διακριτές περιφέρειες : τις `` Χόρια '' , τα `` Χαρτουλαράτα '' και τις `` Επισκέψεις '' .
Η διαίρεση φαίνεται καθαρά σε ένα Χρυσόβουλο του Αλεξίου Γ΄ στους Βενετούς και σε έγγραφα που εξέδωσε η Λατινική Αυτοκρατορία ( 1204 ) .
Τα έγγραφα καταγράφουν τις επισκέψεις του Πλαταμώνα , της Δημητριάδος , των Φαρσάλων και της Δομοκού , τα όρια της Λάρισας , τις επαρχίες της Βλαχίας και της Σερβίας και τα χαρτουλαράτα της Ντομπροχουβίστας και του Έρεβος , που ήταν προφανώς Σλαβικές εγκαταστάσεις .
Μετά την Άλωση της Κωνσταντινούπολης από τους Φράγκους που συμμετείχαν στην Δ΄ Σταυροφορία ( 1204 ) ο ηγεμόνας του Ναυπλίου Λέων Σγουρός έκανε εκστρατεία στην Κεντρική Ελλάδα .
Ο Σγουρός συναντήθηκε στην Λάρισα με τον έκπτωτο Βυζαντινό αυτοκράτορα Αλέξιο Γ΄ και έκανε γαμήλια συμμαχία μαζί του .
Ο Βονιφάτιος ο Μομφερρατικός που έλαβε στην διανομή εδαφών το Βασίλειο της Θεσσαλονίκης έκανε εκστρατεία νότια , ο Σγουρός ανίκανος να αντιμετωπίσει τους Σταυροφόρους επέστρεψε στην πατρίδα του στην Πελοπόννησο .
Ο Βονιφάτιος μοίρασε τα εδάφη του στους οπαδούς του : ο Ρολάνδος Πισκία πήρε τον Πλαταμώνα , ο Λομβαρδός Γουλιέλμο την Λάρισα και τον Αλμυρό , και ο Βερθόλδος Β΄ του Κατσενελεμπόγκεν το Βελεστίνο .
Οι διανομές συνεχίστηκαν νοτιότερα : ο Γκουίντο Παλαβιτσίνι πήρε το Μαρκιζάτο της Βοδονίτσας , ο Ιάκωβος του Σαίντ - Ομέρ την Γραβιά Φωκίδος , ο Θωμάς Α΄ ντ'Ωτρεμενκούρ την Κομητεία των Σαλώνων , οι αδελφοί Αλμπερτίνος και Ρολάνδος Κανόσα την Θήβα , ο Όθων ντε Λα Ρος την Αθήνα και ο Ιάκωβος ντ'Αβέν την Εύβοια .
Τα όρια του βασιλείου της Θεσσαλονίκης επεκτάθηκαν μέχρι τον Δομοκό , τα Φάρσαλα και το Βελεστίνο , η κοιλάδα του Σπερχειού , το Ζητούνι και η Ραβέννικα απέκτησαν Λατίνους διοικητές .
Ο ιδρυτής του Δεσποτάτου της Ηπείρου Μιχαήλ Α΄ Κομνηνός Δούκας επιτέθηκε στην Θεσσαλία , έκαμψε την αντίσταση των Λομβαρδών βαρόνων και την κατέλαβε .
Η Λάρισα και το μεγαλύτερο τμήμα της κεντρικής Θεσσαλίας ήρθαν σε Ηπειρώτικη κυριαρχία και διαχωρίστηκε από το Σταυροφορικό Βασίλειο της Θεσσαλονίκης .
Το έργο του Μιχαήλ Α΄ ολοκλήρωσε ο ετεροθαλής αδελφός και διάδοχος του Θεόδωρος Κομνηνός Δούκας που κατέκτησε ολόκληρη την υπόλοιπη Θεσσαλία , μονάχα ο Αλμυρός παρέμεινε στους Λατίνους μέχρι το 1246 .
Τον Δεκέμβριο του 1224 ο Θεόδωρος κατέκτησε την Θεσσαλονίκη , διέλυσε το Βασίλειο της Θεσσαλονίκης και ίδρυσε την Αυτοκρατορία της Θεσσαλονίκης .