Ωστόσο , ο λόγιος όρος κίσσα δεν αναφέρεται στο πτηνό κίσσα , το οποίο ανήκει σε διαφορετικό γένος ( Garrulus ) , αλλά αποκλειστικά στην καρακάξα .
Η παρερμηνεία υφίσταται επειδή , σε πολλές περιοχές της Ελλάδας έχει επικρατήσει -λανθασμένα- να κατονομάζεται η καρακάξα ως « κίσσα » .
Μάλιστα , το πρόβλημα έχει επιταθεί επειδή , υπήρξε διαχρονικά λανθασμένη μετάφραση της διάσημης όπερας του Τζοακίνο Ροσσίνι La gazza ladra , ως « Η κλέφτρα κίσσα » αντί του ορθού « Η κλέφτρα καρακάξα » , καθώς το πτηνό gazza είναι η καρακάξα και όχι η κίσσα .. Άλλωστε , συνήθεια του συγκεκριμένου πτηνού να προσελκύεται από διάφορα αντικείμενα , ειδικά τα γυαλιστερά/μεταλλικά και να τα μεταφέρει στην φωλιά του .
Η λέξη καρακάξα έχει αβέβαιη ετυμολογία , με επικρατούσα την άποψη ότι , είναι ηχομιμημητικής προέλευσης από το χαρακτηριστικό κρώξιμο του πουλιού κ ( α ) ρα , κ ( α ) ρα , ενώ η άποψη ότι προέρχεται από τα συνθετικά καρά « μαύρος » και κίσσα ( ? ) παρουσιάζει φωνητικά προβλήματα .
Τέλος , υπάρχει η εκδοχή ότι προέρχεται από τον τύπο κορακόκισσα < κόρακας + κίσσα ( δηλ . « μαύρη κίσσα » ) .
Το είδος περιγράφηκε από τον Λινναίο , ως Corvus pica ( Ουψάλα , Σουηδία 1758 ) .
Φυλογενετικά , συγγενεύει με τα είδη Ρ. hudsonia και Ρ. nuttalli , με τα οποία σχηματίζει υπερείδος .
Η ταξινομική του είδους εμφανίζει αρκετά προβλήματα , με κάποια taxa να είναι ευρέως αποδεκτά ως υποείδη και κάποια άλλα να θεωρούνται ως υποείδη ή μονοφυλετικά « γκρουπ » .
Πολλοί πληθυσμοί , ενδεχομένως , να δικαιολογούν αναβάθμιση στο επίπεδο του είδους , εν αναμονή περαιτέρω μελετών , με σύγκριση των φωνών και της ηθολογίας τους , καθώς και του μοριακού DNA .
Υφίστανται πολλοί ενδιάμεσοι διασταυρούμενοι πληθυσμοί .
Η καρακάξα είναι , αυστηρά επιδημητικό είδος του Παλαιού Κόσμου ( οικοζώνες : Παλαιαρκτική , Αφροτροπική και Ινδομαλαϊκή ) που σημαίνει ότι , οι πληθυσμοί του είναι μόνιμοι ( καθιστικοί ) σε ολόκληρο το φάσμα κατανομής .
Στην Ευρώπη , η καρακάξα βρίσκεται σε όλη την ήπειρο , εκτός από την Ισλανδία , την απώτατη Β.
Σκωτία , την ευρύτερη περιοχή των Άλπεων και κάποια μεγάλα νησιά της Μεσογείου ( Σαρδηνία , Κορσική ) .
Στην Ασία , η ζώνη κατανομής εκτείνεται από τον Εύξεινο Πόντο , ανατολικά προς Κασπία , Μέση Ανατολή , Κ.
Ασία και Ν.
Σιβηρία , μέχρι τις ακτές της Καμτσάτκα στον Ειρηνικό .
Τα νότια όρια βρίσκονται στα όρια της Ινδοκίνας , του Περσικού Κόλπου και της ΝΔ .
Σαουδικής Αραβίας .
Στην Αφρική , τέλος , βρίσκεται μόνον στα βορειοδυτικά , πάντοτε ως επιδημητικό πτηνό , όπως και στις άλλες ηπείρους . ( Πηγές : ) Η καρακάξα είναι αυστηρά επιδημητικό είδος σε ολόκληρο το φάσμα κατανομής του .
Τυχαίοι , περιπλανώμενοι επισκέπτες έχουν αναφερθεί μεταξύ άλλων από τις Φερόες , τον Λίβανο , το Ομάν και την Ταϊλάνδη .
Στην Ελλάδα , η καρακάξα απαντά σε όλη σχεδόν την ηπειρωτική επικράτεια ως καθιστικό , μόνιμο πτηνό .
Το ίδιο ισχύει για την Κύπρο , αλλά αμφισβητείται η παρουσία της στην Κρήτη . ( βλ . και Κατάσταση στην Ελλάδα ) .
Οι καρακάξες διαβιούν τόσο σε πεδινά όσο και ορεινά οικοσυστήματα , κυρίως σε ανοικτές θέσεις με λιβάδια , φυσικούς φράχτες , θάμνους και μεμονωμένα δέντρα .
Επίσης , στις άκρες του δάσους , κοντά σε νερά και σε βάλτους με καλαμιές , θαμνότοπους με ιτιές και στην χαμηλή βλάστηση .
Σπάνια , μπορούν να βρεθούν σε στενές δασικές λωρίδες , μεγάλα δάση ή κλειστές δασικές θέσεις .
Ακόμη , αποφεύγουν τις απότομες πλαγιές , τις στενές , βαθιές κοιλάδες τα βραχώδη και χιονισμένα τοπία .
Εξαίρεση αποτελούν κάποια υποείδη , όπως τα 1 , 7 και 3 που ζουν σε μεγάλα υψόμετρα ( βλ Πίνακα υποειδών ) .
Ειδικά το τελευταίο απαντά στα 4.000μ . ενώ μπορεί να αναζητά την τροφή του μέχρι τα 5.500μ .
Ωστόσο , περισσότερο από τον μισό ευρωπαϊκό πληθυσμό , σήμερα , εκτιμάται ότι προτιμάει τις αστικές περιοχές και τα περίχωρα .
Οι καρακάξες είναι πολύ κοινές και ανευρίσκονται σε αλσύλλια , πάρκα , δενδροστοιχίες δρόμων , νεκροταφεία και σε μεγάλους κήπους σπιτιών .
Στο Ηνωμένο Βασίλειο η στατιστική ανάλυση των 5 πρώτων προτιμητέων οικοσυστημάτων , δίνει τα εξής αποτελέσματα : Πόλεις , Χωριά , Λειμώνες , Θαμνότοποι και Πλατύφυλλα δένδρα .
Στην Ελλάδα , οι καρακάξες είναι πολύ κοινές σε αγρούς με φυτείες ανάμικτες με διάσπαρτα δένδρα ή θάμνους ( συμπεριλαμβανομένων των ελαιώνων ) , στις παρυφές χωριών , στις πόλεις και σε υγρές περιοχές που έχουν συστάδες με αλμυρίκια ή ιτιές .
Απουσιάζουν από κλειστά δάση , μακία γη ή θέσεις με φρύγανα , εκτός εάν στην περιοχή υπάρχει έστω και μικρή ανθρώπινη παρουσία ( αγροκτήματα , στάνες , κ.λπ. ) .
Τέλος , κάνουν πολύ αισθητή την παρουσία τους σε σκουπιδότοπους και κατά μήκος μεγάλων οδικών αρτηριών , όπου εκμεταλλεύονται θνησιμαία από πιθανά ατυχήματα .
Η καρακάξα , με την κοινή της παρουσία στο ευρύτερο αστικό τοπίο είναι από τα πλέον αναγνωρίσιμα πουλιά και δεν συγχέεται με άλλο είδος ( indistinguishable ) .
Από μακριά , διακρίνεται η χαρακτηριστική « μακρόστενη » σιλουέτα -λόγω της ουράς της- και δείχνει ασπρόμαυρη .
Ωστόσο , από κοντινή απόσταση και κάτω από ειδικές γωνίες πρόσπτωσης του ηλιακού φωτός , διακρίνονται τα όμορφα σκούρα , ιριδίζοντα φτερά του πτερώματός της , με τις χαρακτηριστικές πρασινο-κυανές μεταλλικές ανταύγειες στο κεφάλι , τον τράχηλο και το στήθος .
Αυτά τα χρώματα κάνουν έντονη αντίθεση με το λευκό χρώμα στα φτερά της ωμοπλάτης και της κοιλιάς .
Οι πτέρυγες είναι , επίσης , μαυριδερές με ιριδίζουσες πράσινες-μωβ ανταύγειες , ενώ τα πρωτεύοντα ερετικά φτερά , είναι λευκά με σκούρες άκρες , κάτι που φαίνεται έντονα κατά την πτήση .
Η ουρά είναι πολύ μεγάλη ( τουλάχιστον 50 % του ολικού μήκους σώματος ) και έχει ιριδίζοντα μαύρα πηδαλιώδη φτερά με χαλκοπράσινες ανταύγειες .
Το ράμφος είναι ισχυρό , με χαρακτηριστικές μακριές σμήριγγες .
Η ίριδα είναι σκούρα καφέ και οι ταρσοί έχουν μαύρο χρώμα .
Τα φύλα είναι παρόμοια αλλά τα αρσενικά είναι λίγο μεγαλύτερα και έχουν ελαφρώς μακρύτερη ουρά από τα θηλυκά .
Τα νεαρά άτομα έχουν ασπρόμαυρες ρίγες στην άνω επιφάνεια των πτερύγων , χωρίς τις μεταλλικές ανταύγειες των ενηλίκων και πολύ μικρότερη ουρά . ( Πηγές : ) Όπως όλα τα κορακοειδή , οι καρακάξες είναι παμφάγα πτηνά , τρώγοντας οτιδήποτε διαθέσιμο , από έντομα , σκαθάρια , σαλιγκάρια και μικρά σπονδυλόζωα ( βατράχους , τρωκτικά ) μέχρι πουλιά , αβγά και νεοσσούς άλλων ειδών και , βέβαια , θνησιμαία .
Επίσης φυτικό υλικό ( κυρίως κόκκους δημητριακών ) και σπέρματα κωνοφόρων ( κουκουναρόσπορους ) μετά την περίοδο φωλιάσματος .
Το κυριότερο ηθολογικό στοιχείο της καρακάξας -πέραν της νοημοσύνης της- είναι η φωνή της που , στην πλειονότητα των περιπτώσεων , είναι γρήγορα και δυνατά κρωξίματα , όχι ευχάριστα στην ακοή .
Πολλά από αυτά , είναι « σημεία συναγερμού » , όπως στην περίπτωση που στον χώρο τους κινούνται « εισβολείς » , όπως π.χ . γάτες .
Αυτά είναι πολύ δυνατά και παρατατεμένα και χρησιμεύουν στην επικοινωνία μεταξύ των πτηνών .
Υπάρχουν όμως και πιο « ήπιες » φωνές , συνήθως δισύλλαβες αρθρώσεις που , δίνουν την εντύπωση ότι , τα πτηνά « συζητούν » μεταξύ τους –κάτι που , μάλλον , δεν απέχει πολύ από την πραγματικότητα . Άλλωστε , οι περιστασιακές , θορυβώδεις συγκεντρώσεις σε μικρά κοπάδια , έχουν πολύ εύστοχα κατονομαστεί ως , « κοινοβούλια καρακάξας » ( magpie parliaments ) .
Ωστόσο , αντίθετα από ό , τι πιστεύεται , η καρακάξα μπορεί και αρθρώνει λαρυγγισμούς που δεν είναι ενοχλητικοί και θεωρούνται το « τραγούδι » της , κάποιες φορές απρόσμενα καλόηχο .
Η τραχειά φωνή της καρακάξας υπήρξε η βάση για την μεταφορική σημασία της λέξης , για γυναίκες που φωνάζουν υπερβολικά ή στριγγλίζουν , κατ ’ επέκτασιν για άσχημες ή « γλωσσούδες » .
Δείγματα φωνής ( εξωτερικός σύνδεσμος ) Η καρακάξα , είναι γνωστό ότι , σχηματίζει ομάδες των 5-25 ατόμων που θορυβούν ακατάπαυστα .
Μπορεί να είναι επιφυλακτική , αλλά όχι δειλή και , έχοντας συνηθίσει την ανθρώπινη παρουσία , περιπολεί τον χώρο εκτελώντας μικρές πτήσεις πάνω από πολυσύχναστους αστικούς κήπους και θέσεις με πράσινο , αναζητώντας τροφή .
Η πτήση της είναι ευθεία , με σύντομες αερολισθήσεις ( glides ) και μικρή σε διάρκεια , συνήθως από κάποιο ψηλό σημείο ( π.χ . μια στέγη ) στο έδαφος .
Βαδίζει με αυτοπεποίθηση και με την ουρά ελαφρά ανασηκωμένη ενώ , ανά διαστήματα , εκτελεί μεγάλα πηδήματα ( hops ) .
Οι καρακάξες εμφανίζουν μιαν έμφυτη επιφυλακτικότητα απέναντι στις γάτες , πιθανότατα λόγω της ικανότητας των τελευταίων να σκαρφαλώνουν στα δένδρα , όπου τα πουλιά φτιάχνουν την φωλιά τους .
Μάλιστα , αρθρώνουν ειδικό « σήμα συναγερμού » όταν στον χώρο περιφέρονται τα συγκεκριμένα θηλαστικά . Έχει περιγραφεί η συνήθεια της καρακάξας να « κλέβει » αντικείμενα που της κάνουν εντύπωση και να τα κρύβει σε δυσπρόσιτα σημεία .
Ωστόσο , η « κλέφτρα » καρακάξα -και όχι η « κλέφτρα » κίσσα , όπως λανθασμένα έχει αποδοθεί- πιθανόν , έχει αποκτήσει άδικα αυτή την φήμη .
Είναι αλήθεια ότι , έλκεται από την παρουσία μεταλλικών αντικειμένων τα οποία , ωστόσο , μπορεί να είναι οτιδήποτε , λ.χ . χάντρες , γυαλιά , κονσερβοκούτια , νομίσματα , ή οτιδήποτε « γυαλίζει » στο φως , αλλά αυτό το κάνει από έμφυτη περιέργεια λόγω του υψηλού δείκτη νοημοσύνης της ( βλ . παρακάτω ) και όχι με την διάθεση να « κλέψει » .
Επίσης , όλα τα μέλη της οικογενείας των Κορακιδών , έχουν αυτή τη συνήθεια , όπως οι κουρούνες και οι κάργιες , απλώς η συνηθέστερη παρουσία της καρακάξας , δίνει αυτή την λανθασμένη εντύπωση .
Η καρακάξα θεωρείται , όχι μόνον από τα ευφυέστερα πτηνά αλλά και μεταξύ των πιο έξυπνων από όλα τα ζώα , γενικά .
Αυτό οφείλεται στην μεγάλη περιοχή του εγκεφάλου της που στα πτηνά- ονομάζεται nidopallium και έχει ανάλογο μέγεθος με την αντίστοιχη περιοχή ( pallium ) των θηλαστικών .
Μάλιστα , είναι μεγαλύτερη από εκείνη ενός γίββωνα . Όπως και σε άλλα κορακοειδή , ο λόγος μάζας του εγκεφάλου/μάζα σώματος είναι ίσος με εκείνον των μεγάλων πιθήκων και των κητών .
Μελέτη του 2004 , δείχνει ότι η νοημοσύνη του κορακοειδών , όπου ανήκει η καρακάξα είναι ισοδύναμη με εκείνη των μεγάλων πιθήκων , και όσον αφορά στην κοινωνική επίγνωση , το αιτιολογικό σκεπτικό , την ευελιξία σκέψης , την φαντασία και την προσδοκία .
Πέραν τούτου , όμως , οι καρακάξες εμφανίζουν και τα εξής ηθολογικά χαρακτηριστικά : Η περίοδος φωλιάσματος ποικίλλει ανάλογα με την επικράτεια αναπαραγωγής , με το φώλιασμα να αρχίζει ήδη από τον Δεκέμβριο στο Ηνωμένο Βασίλειο , αλλά στις υπόλοιπες επικράτειες συνήθως είναι στις αρχές Απριλίου .
Οι καρακάξες είναι μονογαμικές και σχηματίζουν μακρόβια ζευγάρια , ήδη από τον προηγούμενο χειμώνα .
Συχνά φωλιάζουν σε μικρές χαλαρές αποικίες , αλλά αυτό μπορεί να είναι περισσότερο ανταπόκριση στην τοπική κατανομή των δέντρων , παρά να οφείλεται σε χαρακτηριστικό της ηθολογίας τους .
Πριν το ζευγάρωμα πραγματοποιούνται τελετουργικά ερωτοτροπίας με τα πτηνά να εκτελούν μικρές πτήσεις και « κυνηγητά » και να « μιλάνε » την δική τους « γλώσσα » , η οποία φαίνεται να διαφέρει από εκείνην που χρησιμοποιούν στις άλλες περιόδους του έτους .
Η ωοτοκία πραγματοποιείται άπαξ σε κάθε αναπαραγωγκή περίοδο .
Στις προτιμώμενες θέσεις αναπαραγωγής ( βλ .
Βιότοπος ) , οι καρακάξες κατασκευάζουν τη φωλιά τους σε δένδρα , ιδιαίτερα σε ανοικτές θέσεις .
Ωστόσο , στις περιαστικές περιοχές και σε άδενδρες τοποθεσίες , η φωλιά μπορεί να κατασκευαστεί σε θάμνους και φυσικούς φράκτες , σε πυλώνες ηλεκρισμού , ακόμη και σε σπίτια ή άλλες ανθρώπινες κατασκευές .
Και τα δύο φύλα συμμετέχουν στην κατασκευή της φωλιάς ( το αρσενικό προμηθεύει τα υλικά και το θηλυκό κτίζει ) , η οποία είναι χαρακτηριστική και ξεχωρίζει από απόσταση .
Βρίσκεται στην διχάλα ή στα μεγάλα κλαδιά ενός ψηλού φυλλοβόλου δένδρου ( γι ’ αυτό φαίνεται εύκολα τον χειμώνα ) και έχει μεγάλο μέγεθος .
Η φωλιά επαναχρησιμοποιείται στα επόμενα έτη και από πολλά άλλα είδη , π.χ. , κουκουβάγιες .
Μπορεί να έχει διάμετρο έως και ένα ( 1 ) μέτρο , είναι θολωτή με κρυφές εισόδους και στις δύο πλευρές , κυρίως στο πάνω μέρος .
Ωστόσο , η όλη ογκώδης κατασκευή χρησιμεύει για την προστασία της εσωτερικής μικρότερης , κυπελοειδούς δομής που αποτελεί την πραγματική θέση ωοτοκίας .
Αυτή είναι κατασκευασμένη με λάσπη ή κοπριά και επενδυμένη με πόες , ριζίδια , τρίχες και γρασίδι .
Η γέννα αποτελείται από ( 3- ) 5 έως 8 ( -10 ) υποελλειπτικά , γυαλιστερά και έντονα κηλιδωτά αβγά , διαστάσεων 34,7 Χ 24,0 χιλιοστών και βάρους 9,9 γραμμαρίων , εκ των οποίων , ποσοστό 6 % είναι κέλυφος .
Η εναπόθεση γίνεται κάθε δεύτερη μέρα .
Η επώαση αρχίζει αμέσως μετά την εναπόθεση του πρώτου αβγού , πραγματοποιείται από το θηλυκό και διαρκεί , κατά μέσον όρο , 17-18 ημέρες .
Οι νεοσσοί είναι φωλεόφιλοι και χρήζουν της άμεσης προστασίας των γονέων .
Πτερώνονται και αφήνουν την φωλιά στις 22 έως 27 ( -28 ) ημέρες μετά την εκκόλαψη , και συμμετέχουν σε ομαδικά « παιδοκομεία » , όπου κάθε γονέας σιτίζει το μικρά του για άλλες 3-4 εβδομάδες .
Συχνά η φωλιά της καρακάξας παρασιτείται από τον κούκο Η σεξουαλική ωριμότητα επιτυγχάνεται στα 2 έτη ζωής του πτηνού , ενώ η μέση διάρκεια ζωής του είναι τα 5 χρόνια .
Μια μελέτη που πραγματοποιήθηκε κοντά στο Σέφιλντ της Βρετανίας με πουλιά με αναγνωριστικά χρωματιστά δαχτυλίδια στα πόδια τους , βρήκε ότι μόνο το 22 % των νεοσσών μετά τον πρώτο χρόνο ζωής τους .
Για τα επόμενα χρόνια , το ποσοστό επιβίωσης ήταν 69 % , υποδηλώνοντας ότι για αυτά τα πουλιά που επιβίωσαν μετά τον πρώτο χρόνο , ο συνολικός μέσος όρος ζωής ήταν τα 3,7 χρόνια .
Η μεγαλύτερη καταγεγραμμένη ηλικία για καρακάξα είναι 21 χρόνια και 8 μήνες για ένα πουλί κοντά στο Κόβεντρι της Αγγλίας , το οποίο μπήκε δαχτυλίδι αναγνώρισης το 1925 , και πυροβολήθηκε το 1947 .
Οι καρακάξες θεωρούνται επιβλαβείς σε αρκετές περιοχές και εξοντώνονται .
Παρόλο που οι « πληθυσμοί-κλειδιά » σε Ρωσία και Γαλλία έχουν μειωθεί αισθητά , το είδος δεν κινδυνεύει σε παγκόσμιο επίπεδο και αξιολογείται ως Ελαχίστης Ανησυχίας ( LC ) από την IUCN .
Τους μεγαλύτερους καταγεγραμμένους αναπαραγωγικούς πληθυσμούς στην Ευρώπη , διαθέτουν η Ρωσία , η Γαλλία , η Τουρκία , η Ισπανία και η Βουλγαρία .
Η καρακάξα απαντά ως πολύ κοινό επιδημητικό είδος σε όλα σχεδόν τα ηπειρωτικά αλλά , για κάποιον αδιευκρίνιστο λόγο , απουσιάζει από περισσότερα νησιά του Αιγαίου και του Ιονίου , εκτός από την Κέρκυρα , την Κω και την Λευκάδα ( ; ) .
Ελάχιστες αναφορές υπάρχουν από την Κρήτη , την Λέσβο , την Χίο και τις Κυκλάδες .
Κινούνται από το επίπεδο της θάλασσας μέχρι τα 600 μ. , περιστασιακά μέχρι τα 1.500 μ. , ανάλογα με την ύπαρξη κατάλληλου οικοτόπου .
Ειδικά σε αγροτικά , άδενδρα πλατώματα ( λ.χ . κατά μήκος εθνικών οδών ) , έχουν προσαρμοστεί να φωλιάζουν πάνω στους πυλώνες μεταφοράς ηλεκτρικής ενέργειας , μαζί με κουρούνες .
Είναι αυστηρά καθιστικό είδος και , παρά τη μικρή μετααναπαραγωγική διασπορά νεαρών κυρίως ατόμων , δεν απομακρύνονται ούτε στα κοντινά νησιά .