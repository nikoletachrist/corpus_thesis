Το πρόβατο θεωρούνταν πως είχε μια λογική προσέγγιση στην ανθρώπινη φυσιολογία .
Η πάπια θεωρούνταν πως δεν θα βλαπτόταν από ανύψωση στον αέρα .
Συμπεριλήφθηκε ως μέσο ελέγχου των φαινομένων που δημιουργούνταν από το αεροσκάφος παρά από το υψόμετρο .
Ο κόκκορας συμπεριλήφθηκε ως επιπλέον μέσο ελέγχου μιας και ήταν πτηνό το οποίο δεν πετά σε ψηλά υψόμετρα .
Η επίδειξη αυτή έλαβε χώρα μπροστά σε πλήθος στο ανάκτορο των Βερσαλλιών , προ του Βασιλιά Λουδοβίκου ΙΣΤ΄ της Γαλλίας και της Βασίλισσας Μαρίας Αντουανέτας .
Η πτήση διήρκεσε περίπου 8 λεπτά , καλύπτοντας απόσταση 3 χιλιομέτρων ( 2 μίλια ) , αποκτώντας ύψος περίπου 460 μέτρων ( 1.500 πόδια ) .
Το σκάφος προσγειώθηκε με ασφάλεια μετά την πτήση του .
Η πρώτη ξεκάθαρα καταγεγραμμένη περίπτωση αεροστάτου που μετέφερε ( ανθρώπους ) επιβάτες χρησιμοποιούσε θερμό αέρα για να δημιουργήσει άνωση και κατασκευάστηκε από τους αδελφούς Τζοζέφ-Μισέλ και Ζακ-Ετιέν Μονγκολφιέ στο Αννοναί της Γαλλίας .
Οι αδελφοί καταγόταν από οικογένεια παρασκευαστών χαρτιού και είχαν παρατηρήσει τη στάχτη που ανέβαινει από τις φωτιές χαρτιού .
Οι αδελφοί Μονγκολφιέ πραγματοποίησαν την πρώτη δημόσια επίδειξη της εφεύρεσης τους στις 4 Ιουνίου 1783 .
Αφού πειραματίστηκαν με τα μη επανδρωμένα αερόστατα και τις πτήσεις με ζώα , η πρώτη πτήση με προσδεμένο αερόστατο , μεταφέροντας ανθρώπους έλαβε χώρα στις 19 Οκτωβρίου 1783 με τον επιστήμονα Ζαν-Φρανσουά Πιλάτρ ντε Ροζιέ , τον υπεύθυνο κατασκευής , Ζαν-Μπαπτίστ Ρεβεγιόν και τον Ζιρού ντε Βιλέτ , στο Folie Titon του Παρισιού .
Η πρώτη μη προσδεμένη , ελεύθερη πτήση με ανθρώπους ως επιβάτες έγινε στις 21 Νοεμβρίου 1783 .
Ο Βασιλιάς Λουδοβίκος ΙΣΤ΄ είχε διατάξει επίσημα πως οι πρώτοι του πιλότοι και επιβαίνοντες θα ήταν καταδικασμένοι εγκληματίες , αλλά ο Ροζιέ , μαζί με τον Φρανσουά ντ'Αρλάντ τον ικέτευσαν επιτυχώς για να τους δώσει αυτή τη τιμή .
Για την περίπτωση αυτή η διάμετρος του αεροστάτου αυξήθηκε περίπου στα 15 μέτρα ( 50 πόδια ) με τη φωτιά να καίει κάτω από το λαιμό του αεροστάτου να είναι τοποθετημένη σε ένα μεταλλικό καλάθι ώστε να είναι ελέγξιμη και να μπορεί να ανανεώνεται από τους επιβαίνοντες .
Σε 25 λεπτά οι δύο άνδρες πέταξαν σε απόσταση πάνω από 8 χιλιόμετρα ( 5 μίλια ) .
Είχε μείνει αρκετό καύσιμο στο αερόστατο στο τέλος της πτήσης και έτσι είχαν τη δυνατότητα να πετάξουν τέσσερις με πέντε φορές την ίδια απόσταση , αλλά τα κάρβουνα που καιγόταν αποτελούσαν απειλή για τη βύθιση του αεροστάτου και οι δύο άνδρες αποφάσισαν να προσγειωθούν στην εξοχή .
Το πρωτοποριακό έργο των αδελφών Μονγκολφιέ στην εξέλιξη του αεροστάτου θερμού αέρα αναγνωρίστηκε και αυτός ο τύπος ονομάστηκε Μονγκολφιέρ ( Montgolfière ) προς τιμήν τους .
Μόλις λίγες μέρες αργότερα , στις 13:45 της 1ης Δεκεμβρίου 1783 , ο καθηγητής Ζακ Σαρλ και οι αδελφοί Ρομπέρ ( Les Frères Robert ) απογείωσαν ένα νέο , επανδρωμένο αερόστατο υδρογόνου από τον Κήπο του Παλατιού του Κεραμεικού στο Παρίσι , ανάμεσα σε μεγάλο πλήθος και ενθουσιασμό .
Το αερόστατο κρατούνταν από σχοινιά και μεταφέρθηκε στο τελικό σημείο απογείωσης του από τέσσερις γνωστούς ευγενείς της Γαλλίας , τον Στρατηγό ντε Ρισελιέ , τον Στρατηγό ντε Μπιρόν , τον Ναύαρχο ντε Συφρέν , και τον Δούκα του Σωλνέ .
Ο Ζακ Σαρλ συνοδευόταν από τον Νικολά-Λουί Ρομπέρ ως συγκυβερνήτη του γεμάτου υδρογόνο αερόστατου όγκου 380 κυβικών μέτρων .
Το κάλυμμα διέθετε βαλβίδα απελευθέρωσης υδρογόνου , και καλυπτόνταν από ένα δίχτυ από το οποίο κρεμόταν το καλάθι . Έρμα άμμου χρησιμοποιήθηκαν για τον έλεγχο του ύψους πλεύσης . Έφτασαν σε υψόμετρο περίπου 550 μέτρων ( 1.800 πόδια ) και προσγειώθηκαν με το ηλιοβασίλεμα στο Νεσλ-λα-Βαλέε μετά από πτήση 2 ωρών και 5 λεπτών , καλύπτοντας απόσταση 36 χιλιομέτρων .
Οι έφιπποι κυνηγοί , οι οποίοι καθοδηγούνταν από τον Ντουκ ντε Σαρτρ , κράτησαν το σκάφος προς τα κάτω όταν τόσο ο Σαρλ όσο και ο Ρομπέρ αποβιβάστηκαν .
Ο Σαρλ έπειτα αποφάσισε να απογειωθεί ξανά , αλλά μόνος του αυτή τη φορά μιας και το αερόστατο είχε χάσει μέρος του υδρογόνου του .
Αυτή τη φορά απογειώθηκε γρήγορα σε ύψος 3.000 μέτρων , όπου και είδε τον ήλιο ξανά . Άρχισε να υποφέρει από πόνους στα αυτιά του , και έτσι άνοιξε τις βαλβίδες ώστε να απελευθερωθεί αέριο , και προσγειώθηκε με ασφάλεια στο έδαφος περίπου 3 χιλιόμετρα από το Τουρ ντε Λέι .
Αντιθέτως με τους αδελφούς Ρομπέρ , ο Σαρλ δεν πέταξε ποτέ ξανά , αν και τα αερόστατα που χρησιμοποιούν υδρογόνο ως μέσο άνωσης ονομάστηκαν Σαρλιέρ ( Charlière ) προς τιμήν του .
Ο Σαρλ και οι Ρομπέρ μετέφεραν βαρόμετρο και θερμόμετρο μαζί τους , για να μετρήσουν την πίεση και την θερμοκρασία του αέρα , κάνοντας την πτήση αυτή όχι μόνο την πρώτη επανδρωμένη πτήση αεροστάτου υδρογόνου , αλλά επίσης και την πρώτη πτήση αεροστάτου που παρείχε μετεωρολογικές μετρήσεις της ατμόσφαιρας πάνω από την επιφάνεια της Γης .
Αναφέρθηκε πως 400.000 θεατές παρακολούθησαν την απογείωση , και πως εκατοντάδες πλήρωσαν από μια κορώνα για να βοηθήσουν οικονομικά και την κατασκευή και να αποκτήσουν πρόσβαση σε « ειδικό έγκλειστο μέρος » για « κοντινή θέα » της απογείωσης .
Ανάμεσα στο πλήθος που βρισκόταν στο « ειδικό κλειστό μέρος » βρισκόταν και ο Βενιαμίν Φραγκλίνος , ο διπλωματικός αντιπρόσωπος των Ηνωμένων Πολιτειών της Αμερικής .
Επίσης παρών ήταν ο Ζόζεφ Μονγκολφιέ , τον οποίον ο Σαρλ τίμησε ζητώντας του να απελευθερώσει ένα μικρό , ανοιχτό πράσινο , αερόστατο-πιλότο για να εκτιμηθούν ο άνεμος και οι καιρικές συνθήκες .
Η επόμενη μεγάλη πρόκληση ήταν η πτήση πάνω από τη Μάγχη , ένας άθλος που πραγματοποιήθηκε στις 7 Ιανουαρίου 1785 από τον Ζαν-Πιερ Μπλανσάρ .
Το πρώτο δυστύχημα με αεροσκάφος συνέβη το Μάιο του 1785 όταν η πόλη Τάλλαμορ , της Κομητείας Όφαλι στην Ιρλανδία υπέστη σοβαρή καταστροφή , μιας και η συντριβή ενός αεροστάτου προκάλεσε πυρκαγιά η οποία κατέκαψε περίπου 100 σπίτια , κάνοντας την πόλη τον τόπο της πρώτης αεροπορικής τραγωδίας του κόσμου .
Μέχρι και σήμερα , το λάβαρο της πόλης αναπαριστά έναν φοίνικα που αναγεννάται από τις στάχτες του .
Ο Μπλανσάρ πραγματοποίησε την πρώτη επανδρωμένη πτήση αεροστάτου στην Αμερική στις 10 Ιανουαρίου 1793 .
Το αερόστατο υδρογόνου του απογειώθηκε από το προαύλιο μιας φυλακής στην Φιλαδέλφεια της Πενσυλβάνια . Έφτασε σε υψός 1.770 μέτρων ( 5.800 πόδια ) και προσγειώθηκε στην Κομητεία Γκλάουστερ του Νιου Τζέρσεϊ .
Ο πρόεδρος Τζορτζ Ουάσινγκτον ήταν μεταξύ των θεατών που παρακολούθησαν την απογείωση .
Τα αερόστατα αερίου έγιναν ο πιο διάσημος τύπος από την δεκαετία του 1790 έως αυτή του 1960 .
Οι αεροναύτες αναζητούσαν μέσα ελέγχου της διεύθυνσης των αεροστάτων .
Το πρώτο κατευθυνόμενο αερόστατο ( γνωστό και ως πηδαλιουχούμενο ) τέθηκε σε πτήση από τον Ανρί Ζιφάρ το 1852 .
Κινούμενο από ατμομηχανή , ήταν πολύ αργό για να είναι αποτελεσματικό . Όπως και στην βαρύτερη από τον αέρα πτήση , ο κινητήρας εσωτερικής καύσης έκανε τα πηδαλιουχούμενα—ειδικά τα μικρά αερόστατα ( blimps ) —πρακτικά στην χρήση , ξεκινώντας από τα τέλη του 19ου αιώνα .
Το 1872 ο Πωλ Χαενλάιν πέταξε με το πρώτο ( προσδεμένο ) αερόστατο με κινητήρα εσωτερικής καύσης .
Ο πρώτος που πέταξε με μη προσδεμένο αερόπλοιο τροφοδοτούμενο από κινητήρα εσωτερικής καύσης ήταν ο Αλμπέρτου Σάντους-Ντουμό το 1898 .
Στις 3 Ιουλίου 2002 , ο Στιβ Φόσετ έγινε ο πρώτος άνθρωπος που πραγματοποίησε τον γύρο του κόσμου μόνος του , χωρίς στάση με οποιοδήποτε είδος αεροσκάφους , χρησιμοποιώντας αερόστατο θερμού αέρα .
Απογειώθηκε με το αερόστατο του Spirit of Freedom από το Νόρθαμ της Δυτικής Αυστραλίας στις 19 Ιουνίου 2002 και επέστρεψε στην Αυστραλία στις 3 Ιουλίου 2002 , πραγματοποιώντας προσγείωση στο Κουίνσλαντ .
Η διάρκεια της πτήσης του ήταν 13 μέρες , 8 ώρες και 33 λεπτά ( 14 μέρες , 19 ώρες και 50 λεπτά μέχρι την προσγείωση ) διανύοντας απόσταση 33.195,10 χιλιομέτρων ( 20.626,48 μίλια ) .
Το ταξίδι αυτό έθεσε πληθώρα νέων ρεκόρ για τις πτήσεις με αερόστατα : Γρηγορότερο αερόστατο ( 320 χλμ/ώρα ( 200 μίλια/ώρα ) , σπάζοντας το προηγούμενο ρεκόρ που κατείχε ο ίδιος με 270 χλμ/ώρα ( 166 μίλια/ώρα ) ) , Γρηγορότερος γύρος του κόσμου ( 13,5 ημέρες ) , Μεγαλύτερη διαδρομή μοναχικής ( solo ) πτήσης με αερόστατο ( 32.963 χλμ ( 20.482,26 μίλια ) ) , και μεγαλύτερη διανυθείσα απόσταση εντός 24ώρου με αερόστατο ( 5.128,66 χλμ ( 3.186,80 μίλια ) τη 1η Ιουλίου 2002 ) .
Η πρώτη πτήση επανδρωμένου αεροστάτου στη Βρετανία έγινε από τον Τζέιμς Τίτλερ στις 27 Αυγούστου 1784 .
Ο Τάιτλερ πέταξε με το αερόστατό του από το Αμπεϊχίλ στο Ριστόλριγκ , τα οποία ήταν προάστια του Εδιμβούργου .
Πέταξε για 10 λεπτά σε ύψος 106 μέτρων ( 350 πόδια ) .
Η πρώτη πτήση επανδρωμένου αεροστάτου στην Αγγλία έγινε από τον Σερ Βίνσεντ Λουνάρντι ο οποίος απογειώθηκε από το Μούρφιλντς ( Λονδίνο ) στις 15 Σεπτεμβρίου 1784 .
Οι Ζαν-Πιερ Μπλανσάρ και Τζον Τζέφρις πέταξαν από το Ντόβερ στο Καλαί το 1785 .
Την ίδια χρονιά , κάποιος ονόματι κύριος Άρνολντ απογειώθηκε από το Σεντ Τζορτζ Φιλντς ( Λονδίνο ) , αλλά προσγειώθηκε στον ποταμό Τάμεση , και ο Ταγματάρχης Τζον Μάνεϊ ( 1752–1817 ) απογειώθηκε από το Νόργουιτς , σε μια προσπάθεια να συγκεντρώσει χρήματα για το Νοσοκομείο Νόρφολκ και Νόργουιτς .
Διέσχισε το Λόουσοφτ στις 6 μ.μ . και προσγειώθηκε μετά από περίπου 29 χιλιόμετρα ( 18 μίλια ) στη Βόρεια Θάλασσα , περίπου πέντε ώρες αργότερα .
Η πρώτη πτήση με αερόστατο στην Ιρλανδία έγινε από τον Ρίτσαρντ Κρόσμπι στους Κήπους Ράνελα του Δουβλίνου το 1785 .
Ο Τζέιμς Σάντλερ πραγματοποίησε πολλές πτήσεις στην Αγγλία , αλλά στις 9 Οκτωβρίου 1812 , το αερόστατο του κατέπεσε στη θάλασσα και διασώθηκε κοντά στο Χόλιχεντ .
Ο γιος του , Γουίντχαμ Σάντλερ σκοτώθηκε όταν έπεσε από αερόστατο το 1825 .
Ο υπολοχαγός Χάρις σκοτώθηκε μετά από πτώση από αερόστατο στις 25 Μαΐου 1824 .
Ο Τσαρλς Γκριν και άλλοι πραγματοποίησαν σειρά πτήσεων στο Λονδίνο μεταξύ 1821 και 1852 .
Η πρώτη του πτήση έλαβε χώρα στις 19 Ιουλίου 1821 .
Ισχυρίστηκε πως τον Μάιο του 1828 πήρε μαζί το άλογό του αλλά αυτό αμφισβητήθηκε , και το κοινό έπρεπε να περιμένει μέχρι τον Ιούλιο του 1850 όταν στους Κήπους Βόξχολ ανύψωσε ένα μικροσκοπικό πόνυ .
Περεταίρω προσπάθειες έγιναν στην Γαλλία μέχρι που η Μαντάμ Πουατεβέν απογειώθηκε από τους Κήπους Κρέμορν στο Λονδίνο , τον Αύγουστο του 1852 , μεταφέροντας έναν « Ταύρο με τη μορφή της Ευρώπης » ( ο ταύρος ήταν ντυμένος περισσότερο ως αγχωμένος « Δίας » ) .
Το συμβάν αυτό οδήγησε σε κατηγορίες για κακοποίηση ζώων , που ανέλαβε η αστυνομία , διπλωματικό επεισόδιο και γενικό ξέσπασμα της κοινωνίας έπειτα από τα οποία δεν χρησιμοποιήθηκαν ζώα ξανά .
Το 1836 , το αερόστατο “ Royal Vauxhall ” που χρησιμοποιούνταν ως αερόστατο αναψυχής στους Κήπους Βόξχολ χρησιμοποιήθηκε από τον Τσαρλς Γκριν και δύο μέλη πληρώματος και μετά από 18 ώρες προσγειώθηκε με ασφάλεια στο Βάιλμπουργκ του Γερμανικού Δουκάτου του Νασσάου ( απόσταση 770 χλμ . ) , θέτοντας ρεκόρ το οποίο παρέμεινε μέχρι το 1907 .
Ο Ρόμπερτ Κόκινγκ , καλλιτέχνης , σχεδίασε ένα αλεξίπτωτο πάνω στο πρωτότυπο του Αντρέ-Ζακ Γκαρνερέν ( τον οποίο πίστευε αρκετά ) και στις 24 Ιουλίου 1837 απογειώθηκε από το Βόξχολ ( Λονδίνο ) σε αερόστατο σε ύψος περίπου 1.500 μέτρων .
Το αλεξίπτωτο απέτυχε να ανοίξει σωστά και ο Κόκινγκ σκοτώθηκε .
Η πρώτη στρατιωτική χρήση αεροσκαφών στην Ευρώπη έλαβε χώρα κατά τον Πόλεμο της Γαλλικής Επανάστασης , όταν οι Γάλλοι χρησιμοποίησαν ένα προσδεμένο αερόστατο υδρογόνου για να παρατηρούν τις κινήσεις των Αυστριακών κατά τη Μάχη του Φλερύς ( 1794 ) .
Το αερόστατο ανήκε στο Γαλλικό Αεροστατικό Σώμα .
Το 1811 ο Φραντς Λέπιχ πήγε στον Ναπολέοντα και ισχυρίστηκε πως θα μπορούσε να κατασκευάσει ένα αερόστατο υδρογόνου το οποίο θα επέτρεπε στους Γάλλους να επιτεθούν από αέρος .
Τότε ο Ναπολέων διέταξε να απομακρυνθεί από την Γαλλική επικράτεια .
Το 1812 η μυστική υπηρεσία της Ρωσίας πήρε τα διαβατήρια του Λέπιχ με το όνομα Σμιτ και έπειτα αυτός και ένα μυστικό άτομο μετέβησαν στη Μόσχα για να συναντήσουν τον Κόμη Ροστόπτσιν .
Κοντά στη Μόσχα στήθηκε ένα « Ναυπηγείο » ( `` Werft '' ) και μαζί με 50 άλλους Γερμανόφωνους μηχανικούς , άρχισε να κατασκευάζει « αεροσκάφη » . Όταν εν τέλει το αερόστατο ολοκλήρωσε τις δοκιμές του , προσπάθησαν χωρίς να καταφέρουν να το κάνουν να κινείται ενάντια στον αέρα .
Ο Λέπιχ έκανε την τελική εργασία μετά την πυρπόλυση της Μόσχας , για ένα χρόνο περίπου κοντά στην Αγία Πετρούπολη , και έπειτα επέστρεψε ξανά στην Γερμανία .
Συνέχισε την εργασία του στο ίδιο θέμα μέχρι το 1817 .
Το 1818 έλαβε δίπλωμα ευρισιτεχνίας στο όνομά του και των αδελφών του στη Βιέννη για την κατασκευή προκών με τη χρήση τρυπητηρίου .
Στο μυθιστόρτημα του Λέοντος Τολστόι , Πόλεμος και Ειρήνη , ο Κόμης Πιότρ Κιρίλοβιτς Μπεζούκοβ ( Πιερ ) πραγματοποιεί μια εκδρομή για να δει το αερόστατό του αν και εν τέλει δεν το βλέπει .
Ο Τολστόι περιλαμβάνει επίσης μια επιστολή από τον ηγεμόνα Αυτοκράτορα Αλέξανδρο Α΄ προς τον Κόμη Ροστόπτσιν αναφορικά με το αερόστατο .
Ο Γάλλος Αυτοκράτορας Ναπολέων Γ΄ ίδρυσε σώμα αεροστάτων παρατήρησης , υπό την ηγεσία του Ευγένιου Γκοντάρντ , για την εναέρια παρατήρηση πάνω από τα πεδία της μάχης στον Γαλλο-Αυστριακό πόλεμο του 1859 , καθώς και το 1870 κατά τον Γαλλοπρωσικό πόλεμο και την Πολιορκία του Παρισιού .
Αερόστατα θερμού αέρα χρησιμοποιήθηκαν κατά τον Αμερικανικό Εμφύλιο Πόλεμο .
Τα στρατιωτικά αερόστατα χρησιμοποιήθηκαν από το Σώμα Αεροστάτων του Στρατού της Ένωσης υπό τις διαταγές του Καθηγητή Θαντέους Λόου , διέθεταν καλύμματα απλού μεταξιού και γεμιζόταν με ανθρακαέριο ( φωταέριο ) ή υδρογόνο .
Κατά τον Β΄ Παγκόσμιο Πόλεμο , μεγάλος αριθμός αεροστάτων καταιγισμού απελευθερώθηκαν πάνω από το Λονδίνο σε μια προσπάθεια να παρεμποδίσουν της αεροπορικές επιθέσεις της Luftwaffe κατά τη Μάχη της Αγγλίας .
Ανεξάρτητα από την αποτελεσματικότητά τους , αποτελούσαν μια φθηνή αμυντική λύση αλλά δεν κατάφεραν να σταματήσουν τις σοβαρές καταστροφές που προκάλεσαν στους Λονδρέζους κατά τη διάρκεια της Αστραπής , ενδεχομένως εξαιτίας του γεγονότος πως τα βομβαρδιστικά Heinkel He 111 πετούσαν χαμηλά .
Παρ ' όλα αυτα , καταστράφηκαν περίπου 231 ιπτάμενες βόμβες V-1 .
Στις αρχές και τα μέσα του 20ού αιώνα , τα αερόστατα υδρογόνου χρησιμοποιήθηκαν εκτενώς στην εξερεύνηση της ανώτερης ατμόσφαιρας σε προγράμματα όπως το Osoaviakhim-1 , τις εκτοξεύσεις Stratobowl , το Πρόγραμμα Manhigh , και το Πρόγραμμα Strato-Lab .
Μια σειρά από απογειώσεις έθεσε πληθώρα ρεκόρ μεγάλου ύψους προτού οι διαστημικές πτήσεις εξάλειψαν τις προσδοκίες των αεροστάτων . Όταν οι κυβερνήσεις έχασαν το ενδιαφέρον τους στα επανδρωμένα αερόστατα , οι ιδιώτες πολίτες συνέχισαν να αγωνίζονται για να θέσουν ρεκόρ , ειδικά για μεγάλες αποστάσεις , και να πετύχουν τα « πρωτεία » ( όπως το Double Eagle II ( το πρώτο που διέσχισε τον Ατλαντικό Ωκεανό ) και το Breitling Orbiter 3 ( το πρώτο που πραγματοποίησε γύρο του κόσμου ) ) .
Αν και επανδρωμένες απογειώσεις αεροστάτων μεγάλου ύψους λαμβάνουν χώρα ακόμη , αποτελούν περισσότερο έργο τυχοδιωκτών παρά ερευνητών .