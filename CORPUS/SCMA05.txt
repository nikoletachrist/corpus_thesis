Σύμφωνα με την ορολογία της θεωρίας των γραφημάτων , το θεώρημα των τεσσάρων χρωμάτων δηλώνει ότι οι κορυφές οποιουδήποτε επίπεδου γραφήματος μπορούν να χρωματιστούν με τέσσερα χρώματα κατ ’ ανώτατο όριο , έτσι ώστε να μην υπάρχουν δύο γειτονικές κορυφές του ιδίου χρώματος , ή με λίγα λόγια , « κάθε επίπεδο γράφημα μπορεί να χρωματιστεί με τέσσερα χρώματα » ( Thomas 1998 , σελ . 849∙ Wilson 2002 ) .
Η εικασία προτάθηκε πρώτη φορά στις 23 Οκτωβρίου του 1852 όταν ο Francis Guthrie , ενώ προσπαθούσε να χρωματίσει το χάρτη των χωρών της Αγγλίας , παρατήρησε ότι χρειάζονταν μόνο τέσσερα διαφορετικά χρώματα .
Εκείνη την εποχή , ο αδερφός του Guthrie , ο Frederick , ήταν μαθητής του Augustus De Morgan στο University College .
Ο Francis ερευνούσε υπό την επίβλεψη του Frederick , ο οποίος μετέφερε την εικασία στον De Morgan ( ο Francis Guthrie αποφοίτησε αργότερα το 1852 , και έπειτα έγινε καθηγητής μαθηματικών στη Νότια Αφρική ) .
Σύμφωνα με τον De Morgan : “ Ένας μαθητής μου [ Guthrie ] μου ζήτησε σήμερα να του δώσω μία αιτιολογία για ένα γεγονός , το οποίο δε γνώριζα ότι είναι γεγονός – και ακόμα δεν το γνωρίζω .
Ισχυρίζεται ότι αν ένα σώμα διαχωριστεί με οποιονδήποτε τρόπο και τα μέρη του χρωματιστούν διαφορετικά , έτσι ώστε τα σώματα με οποιοδήποτε κομμάτι κοινής διαχωριστικής γραμμής να χρωματίζονται διαφορετικά – μπορεί να χρειάζονται τέσσερα χρώματα αλλά όχι περισσότερα – το ακόλουθο είναι η δική του εκδοχή κατά την οποία τέσσερα χρώματα απαιτούνται .
Το ερώτημα για το αν χρειάζονται πέντε ή περισσότερα χρώματα μένει να απαντηθεί… » ( Wilson 2002 , σελ . 18 ) .Ο “ F.G. ” , ίσως ένας από τους δύο Guthrie , δημοσίευσε το ερώτημα στο The Athenaeum το 1854 , και ο De Morgan έθεσε το ερώτημα και πάλι στο ίδιο το περιοδικό το 1860 .
Μία ακόμα αναφορά που δημοσιεύθηκε εκείνο το πρώιμο διάστημα ήταν από τον Arthur Cayley ( 1879 ) , η οποία αναγνωρίζει την εικασία του De Morgan .
Δεν ήταν λίγες οι πρώιμες , αποτυχημένες προσπάθειες για την απόδειξη του θεωρήματος .
Μία απόδειξη δόθηκε από τον Alfred Kempe το 1879 , η οποία αναγνωρίστηκε ευρέως ∙ μία άλλη δόθηκε από τον Peter Guthrie Tait το 1880 .
Η απόδειξη του Kempe θεωρούνταν σωστή μέχρι το 1890 , όταν αποδείχθηκε αναληθής από τον Percy Heawood , και το 1891 η απόδειξη του Tait αποδείχθηκε επίσης αναληθής από τον Julius Petersen – καθεμία από τις αναληθείς αποδείξεις παρέμενε αδιαμφισβήτητη για 11 χρόνια ( Thomas 1998 , σελ . 848 ) .
To 1890 , επιπρόσθετα με την έκθεση του σφάλματος στην απόδειξη του Kempe , ο Heawood απέδειξε το θεώρημα των πέντε χρωμάτων ( Heawood 1890 ) και γενίκευσε την εικασία των τεσσάρων χρωμάτων σε επιφάνειες αυθαίρετου γένους – δείτε παρακάτω .
Το 1880 , ο Tait απέδειξε ότι το θεώρημα των τεσσάρων χρωμάτων είναι ισοδύναμο με τη δήλωση ότι ένας συγκεκριμένος τύπος γραφήματος ( ο οποίος καλείται snark στην μοντέρνα ορολογία ) πρέπει να είναι μη επίπεδος .
Το 1943 , ο Hugo Hadwiger διατύπωσε την εικασία του Hadwiger ( Hadwiger 1943 ) , μία εκτεταμένη γενίκευση του προβλήματος των τεσσάρων χρωμάτων , η οποία παραμένει άλυτη μέχρι και σήμερα .
Κατά τη διάρκεια των δεκατιών του 1960 και του 1970 , ο Γερμανός μαθηματικός Heinrich Heesch ανέπτυξε μεθόδους χρήσης του υπολογιστή , στην έρευνα για μια απόδειξη .
Είναι αξιοσημείωτο το γεγονός ότι ήταν ο πρώτος που χρησιμοποίησε την εκκένωση για να αποδείξει το θεώρημα , η οποία αποδείχθηκε να είναι σημαντική στο αναπόφευκτο τμήμα της απόδειξης του Appel - Haken .
Επίσης , επέκτεινε την ιδέα της ελάττωσης και , μαζί με τον Ken Durre , ανέπτυξε ένα τεστ στον υπολογιστή για το σκοπό αυτό .
Δυστυχώς , σε αυτό το κρίσιμο σημείο , δεν ήταν σε θέση να προμηθευτεί τον απαραίτητο υπερυπολογιστή για να συνεχίσει το έργο του ( Wilson 2002 ) . Άλλοι συνέχισαν τις μεθόδους του και την υποβοηθούμενη από υπολογιστή προσέγγισή του .
Καθώς άλλες ομάδες μαθηματικών αγωνίζονταν για να ολοκληρώσουν αποδείξεις , οι Kenneth Appel και Wolfgang Haken στο Πανεπιστήμιο του Ιλλινόις , ανακοίνωσαν στις 21 Ιουνίου 1976 ότι είχαν αποδείξει το θεώρημα .
Είχαν βοηθηθεί σε κάποιες αλγοριθμικές εργασίες από τον John A.
Koch ( Wilson 2002 ) .
Αν η εικασία των τεσσάρων χρωμάτων ήταν αναληθής , θα υπήρχε τουλάχιστον ένας χάρτης με το μικρότερο δυνατό αριθμό περιοχών , ο οποίος απαιτεί πέντε χρώματα .
Η απόδειξη έδειξε ότι ένα τέτοιο ελάχιστο αντιπαράδειγμα δεν μπορεί να υπάρξει , μέσα από την εφαρμογή των δύο τεχνικών ιδεών ( Wilson 2002∙ Appel & Haken 1989∙ Thomas 1998 , σελ . 852-853 ) .
Χρησιμοποιώντας μαθηματικούς κανόνες και διαδικασίες , οι οποίες βασίζονται σε ιδιότητες των μειώσιμων διαμορφώσεων , oι Appel και Haken βρήκαν ένα αναπόφευκτο σύνολο μειώσιμων διαμορφώσεων , αποδεικνύοντας κατά συνέπεια ότι , ένα ελάχιστο αντιπαράδειγμα στην εικασία των τεσσάρων χρωμάτων δεν θα μπορούσε να υπάρξει .
Η απόδειξη τους μείωσε την απειρία των πιθανών χαρτών σε 1.936 μειώσιμες διαμορφώσεις ( αργότερα μειώθηκαν σε 1.476 ) , οι οποίες έπρεπε να ελεγχθούν μία προς μία από τον υπολογιστή , και απαιτήθηκαν πάνω από εκατό ώρες .
Αυτό το ελαττώσιμο κομμάτι της εργασίας ελεγχόταν διπλά από διαφορετικά προγράμματα και υπολογιστές .
Ωστόσο , το αναπόφευκτο κομμάτι της απόδειξης πιστοποιήθηκε σε περισσότερες από 400 σελίδες μικροδιαφανειών , οι οποίες έπρεπε να ελεγχθούν με το χέρι ( Appel & Haken 1989 ) .
Η ανακοίνωση των Appel και Haken αναφέρθηκε ευρέως από τα μέσα μαζικής ενημέρωσης ανά τον κόσμο , ενώ το τμήμα μαθηματικών στον Πανεπιστήμιο του Illinois χρησιμοποίησε μία ταχυδρομική σφραγίδα , η οποία δήλωνε « Τέσσερα χρώματα αρκούν » .
Την ίδια εποχή , η ασυνήθιστη φύση της απόδειξης – ήταν το πρώτο σημαντικό θεώρημα που είχε αποδειχθεί με εκτεταμένη βοήθεια ηλεκτρονικού υπολογιστή – και η πολυπλοκότητα του τμήματος της ανθρώπινης επαλήθευσης , προκάλεσε σημαντικές διαμάχες ( Wilson 2002 ) .
Στις αρχές της δεκαετίας του 1980 , εξαπλώθηκαν φήμες για κάποιο σφάλμα στην απόδειξη των Appel – Haken .
Ο Ulrich Schmidt στο RWTH Aachen εξέτασε την απόδειξη των Appel και Haken στη διπλωματική τους εργασία ( Wilson 2002 , σελ 225 ) .
Είχε εξετάσει περίπου το 40 % του αναπόφευκτου τμήματος και βρήκε ένα σημαντικό σφάλμα στη μειωτική διαδικασία ( Appel & Haken 1989 ) .
Το 1986 , ο συντάκτης του περιοδικού Mathematical Intelligencer ζήτησε από τους Appel και Haken να γράψουν ένα άρθρο , απευθυνόμενοι στις φήμες περί σφαλμάτων στην απόδειξη τους .
Απάντησαν ότι οι φήμες οφείλονταν στην « παρανόηση των [ Schmidt ] αποτελεσμάτων » και δεσμεύτηκαν με ένα λεπτομερές άρθρο ( Wilson 2002 , 225-226 ) .
Το μεγαλύτερο έργο τους , το Every Planar Map is Four – Colorable ( Κάθε Επίπεδος Χάρτης είναι Τεσσάρων Χρωμάτων ) , είναι ένα βιβλίο όπου περιέχει μια ολοκληρωμένη και λεπτομερή απόδειξη ( μαζί με ένα συμπλήρωμα μικροδιαφανειών με περισσότερες από 400 σελίδες ) , το οποίο δημοσιεύτηκε το 1989 και επεξηγούσε την ανακάλυψη του Schmidt και πολλά άλλα σφάλματα που βρέθηκαν από άλλους ( Appel & Haken 1989 ) .
Από τη στιγμή που αποδείχθηκε το θεώρημα , αποτελεσματικοί αλγόριθμοι έχουν βρεθεί για χάρτες 4 χρωμάτων , που απαιτούν μόνο O ( n2 ) χρόνο – ταξινόμηση φυσαλίδας που απαιτεί χρόνο ( n2 ) - όπου n είναι ο αριθμός των κορυφών .
Το 1996 , οι Neil Robertson , Daniel P.Sanders , Paul Seymour και Robin Thomas δημιούργησαν έναν αλγόριθμο τετραγωνικού χρόνου ( quadratic time algorithm ) , βελτιώνοντας έναν τετάρτου χρόνου αλγόριθμο ( quartic algorithm ) που ήταν βασισμένος στην απόδειξη των Appel και Haken ( Thomas 1995 ; Robertson και άλλοι 1996 ) .
Αυτή η καινούργια απόδειξη είναι παρόμοια με αυτή των Appel και Haken , αλλά πιο αποτελεσματική , γιατί μείωσε την πολυπλοκότητα του προβλήματος και απαιτούσε τον έλεγχο μόνο 633 μειώσιμων διαμορφώσεων .
Το αναπόφευκτο και το μειώσιμο κομμάτι αυτής της νέας απόδειξης πρέπει να εκτελεστεί από τον υπολογιστή και είναι πρακτικά αδύνατο να ελεγθεί με το χέρι ( Thomas 1998 , σελίδες 852–853 ) .
Το 2001 , οι ίδιοι συγγραφείς ανακοίνωσαν μια εναλλακτική λύση , αποδεικνύοντας το θεώρημα snark ( snark theorem-Thomas ; Pegg και άλλοι 2002 ) .
Το 2005 οι Benjamin Werner και Georges Gonthier , επισημοποίησαν μια απόδειξη του θεωρήματος μέσα στο βοηθό αποδείξεων Coq .
Αυτό απομάκρυνε την ανάγκη να εμπιστευτούμε τα διάφορα προγράμματα υπολογιστή που χρησιμοποιούνται για να επιβεβαιώσουν συγκεκριμένες υποθέσεις· απαιτείται μόνο να εμπιστευτούμε τον πυρήνα Coq ( Gonthier 2008 ) .
Η συζήτηση που ακολουθεί είναι μια περίληψη που βασίζεται στην εισαγωγή του βιβλίου των Appel και Haken , Κάθε επίπεδος χάρτης είναι τεσσάρων χρωμάτων ( Appel & Haken 1989 ) .
Παρόλο που είχε σφάλματα , η αρχική , φιλόδοξη απόδειξη του θεωρήματος των τεσσάρων χρωμάτων παρείχε κάποια από τα βασικά εργαλεία που χρησιμοποιήθηκαν αργότερα για να το αποδείξουν .
Η επεξήγηση εδώ , αναδιατυπώνεται με όρους της μοντέρνας θεωρίας γραφημάτων .
Το επιχείρημα του Kempel πάει ως εξής : Αρχικά , αν οι επίπεδες περιοχές που είναι χωρισμένες από το γράφημα , δεν είναι τριγωνικές , π.χ . δεν έχουν ακριβώς τρία άκρα στα σύνορα τους , μπορούμε να προσθέσουμε άκρα χωρίς να εισάγουμε νέες κορυφές , έτσι ώστε να κάνουμε κάθε περιοχή τριγωνική , συμπεριλαμβάνοντας την απεριόριστη εξωτερική περιοχή .
Αν αυτό το τριγωνοποιημένο γράφημα μπορεί να χρωματιστεί , χρησιμοποιώντας τέσσερα ή λιγότερα χρώματα , τότε μπορεί να χρωματιστεί και το αρχικό γράφημα , καθώς ο ίδιος χρωματισμός ισχύει εάν αφαιρεθούν τα άκρα που προσθέσαμε . Έτσι λοιπόν αρκεί να αποδείξουμε το θεώρημα των τεσσάρων χρωμάτων για τριγωνοποιημένα γραφήματα , για να το αποδείξουμε για όλα τα επίπεδα γραφήματα , και χωρίς βλάβη της γενικότητας υποθέτουμε ότι το γράφημα είναι τριγωνικό .
Υποθέτουμε ότι v , e και f είναι ο αριθμός των κορυφών , των άκρων και των περιοχών .
Αφού κάθε περιοχή είναι τριγωνική και κάθε άκρο ανήκει σε δύο περιοχές , έχουμε ότι 2e = 3f .
Αυτό , μαζί με τον τύπο του Euler ( Euler 's formula ) v − e + f = 2 μπορεί να χρησιμοποιηθεί για να δείξουμε ότι 6v − 2e = 12 .
Τώρα , ο βαθμός μιας κορυφής είναι ο αριθμός των άκρων που καταλήγουν σε αυτήν .
Αν vn είναι ο αριθμός των κορυφών βαθμού n και D είναι ο μέγιστος βαθμός κάθε κορυφής , Αλλά από τη στιγμή που 12 > 0 και 6-i ≤ 0 για κάθε i ≥6 , αυτό δείχνει ότι υπάρχει τουλάχιστον μία κορυφή βαθμού 5 ή μικρότερου .
Αν υπάρχει κάποιο γράφημα που απαιτεί 5 χρώματα , τότε υπάρχει ένα παρόμοιο ελάχιστο γράφημα , το οποίο απομακρύνοντας κάθε κορυφή γίνεται τεσσάρων χρωμάτων .
Ας ονομάσουμε αυτό το γράφημα G.
Το G δε μπορεί να έχει κορυφή βαθμού 3 ή μικρότερου , επειδή αν d ( v ) ≤ 3 ( ο βαθμός της κορυφής να είναι μικρότερος ή ίσος από 3 ) , μπορούμε να απομακρύνουμε τη v από το G , να χρωματίσουμε με τέσσερα χρώματα το μικρότερο γράφημα και μετά να επαναπροσθέσουμε τη v και να επεκτείνουμε το χρωματισμό με τέσσερα χρώματα σε αυτό , επιλέγοντας ένα χρώμα διαφορετικό από τους γείτονες της .
Ο Kempe επίσης έδειξε ορθά ότι το G δε μπορεί να έχει κορυφή βαθμού 4 . Όπως και προηγουμένως , απομακρύνουμε αυτήν την κορυφή v και χρωματίζουμε με τέσσερα χρώματα τις κορυφές που απομένουν .
Αν και οι τέσσερεις γείτονες της v έχουν διαφορετικά χρώματα , ας πούμε κόκκινο , πράσινο , μπλε και κίτρινο με σειρά που ακολουθεί τη φορά των δεικτών του ρολογιού , ψάχνουμε για ένα εναλλακτικό μονοπάτι κορυφών , που είναι χρωματισμένες με κόκκινο και μπλε , συνδέοντας τους κόκκινους και μπλε γείτονες . Ένα τέτοιο μονοπάτι ονομάζεται αλυσίδα του Kempe ( Kempe chain ) .
Μπορεί να υπάρχει μια αλυσίδα του Kempe που ενώνει τους κόκκινους και τους μπλε γείτονες και μπορεί να υπάρχει μια αλυσίδα του Kempe που να ενώνει τους πράσινους και τους κίτρινους γείτονες , αλλά όχι και τα δύο , καθώς αυτά τα δύο μονοπάτια αναγκαστικά θα τέμνονταν , και η κορυφή όπου θα τέμνονταν δεν θα μπορούσε να χρωματιστεί .
Ας υποθέσουμε ότι είναι οι κόκκινοι και οι μπλε γείτονες που δεν δένονται μεταξύ τους .
Ερευνήστε όλες τις κορυφές που είναι συνδεδεμένες στον κόκκινο γείτονα με κόκκινα-μπλε εναλλακτικά μονοπάτια , και μετά αντιστρέψτε τα χρώματα κόκκινο και μπλε σε όλες αυτές τις κορυφές .
Το αποτέλεσμα εξακολουθεί να είναι έγκυρο , χρωματισμένο με τέσσερα χρώματα , και η v μπορεί τώρα να προστεθεί ξανά και να χρωματιστεί κόκκινη .
Αυτό αφήνει μόνο το ενδεχόμενο όπου το G έχει μια κορυφή βαθμού 5 .
Αλλά το επιχείρημα του Kempe ήταν λανθασμένο για αυτήν την περίπτωση .
Ο Heawood πρόσεξε το λάθος του Kempe και επίσης παρατήρησε ότι αν κάποιος ήταν ικανοποιημένος με την απόδειξη ότι μόνο πέντε χρώματα απαιτούνται , θα μπορούσε να εξετάσει στα γρήγορα το παραπάνω επιχείρημα ( αλλάζοντας μόνο ότι το ελάχιστο αντιπαράδειγμα απαιτεί 6 χρώματα ) και να χρησιμοποιήσει τις αλυσίδες του Kempe στον βαθμό 5 , για να αποδείξει το Θεώρημα των πέντε χρωμάτων .
Σε κάθε περίπτωση , για να αντιμετωπίσουμε την υπόθεση με αυτήν την κορυφή βαθμού 5 , απαιτείται μια πιο περίπλοκη έννοια από την απομάκρυνση μιας κορυφής .
Η μορφή του επιχειρήματος γενικεύεται , λαμβάνοντας υπόψη διαμορφώσεις , οι οποίες είναι συνδεδεμένα υπογραφήματα του G , με το βαθμό κάθε κορυφής ( στην G ) καθορισμένο .
Για παράδειγμα , η περίπτωση που περιγράφηκε στη βαθμού 4 κορυφή , είναι ο σχηματισμός που αποτελείται από μία μονή κορυφή , που φέρει την ετικέτα πως έχει βαθμό 4 στη G. Όπως παραπάνω , είναι αρκετό να αποδείξουμε ότι αν η διαμόρφωση απομακρυνθεί και το γράφημα που παραμένει μπορεί να χρωματιστεί με τέσσερα χρώματα , τότε ο χρωματισμός μπορεί να μετατραπεί με τέτοιο τρόπο ώστε όταν η διαμόρφωση επαναπροστεθεί , ο χρωματισμός με τέσσερα χρώματα να μπορεί να επεκταθεί σε αυτό επίσης .
Μια διαμόρφωση για την οποία αυτό είναι δυνατό , ονομάζεται μειώσιμη διαμόρφωση .
Αν τουλάχιστον μια από ένα σύνολο διαμορφώσεων πρέπει να συμβαίνει σε κάποιο σημείο στο G , τότε αυτό το σύνολο ονομάζεται αναπόφευκτο .
Το παραπάνω επιχείρημα ξεκίνησε δίνοντας ένα αναπόφευκτο σύνολο από πέντε διαμορφώσεις ( μια μοναδική κορυφή με βαθμό 1 , μια μοναδική κορυφή με βαθμό 2 , ... , μια μοναδική κορυφή με βαθμό 5 ) και μετά προχώρησε για να δείξει ότι οι πρώτες 4 είναι μειώσιμες· το να επιδείξει ένα αναπόφευκτο σύνολο διαμορφώσεων όπου κάθε διαμόρφωση στο σύνολο είναι μειώσιμη , θα αποδείκνυε το θεώρημα .
Επειδή το G είναι τριγωνικό , ο βαθμός κάθε κορυφής σε μία διαμόρφωση είναι γνωστός και όλα τα άκρα που είναι εσωτερικά της διαμόρφωσης είναι γνωστά , ο αριθμός των κορυφών στο G που αντιστοιχεί σε μια δοσμένη διαμόρφωση είναι σταθεροποιημένος , και είναι ενταγμένα σε ένα κύκλο .
Αυτές οι κορυφές σχηματίζουν τον δακτύλιο της διαμόρφωσης· μια διαμόρφωση με k κορυφές στον δακτύλιο της είναι μια διαμόρφωση k-δακτυλίου και η διαμόρφωση μαζί με τον δακτύλιο της καλείται δακτυλιωμένη διαμόρφωση . Όπως στις απλές περιπτώσεις παραπάνω , κάποιος μπορεί να απαριθμήσει όλους τους σαφείς χρωματισμούς με τέσσερα χρώματα του δακτυλίου· κάθε χρωματισμός που μπορεί να επεκταθεί χωρίς τροποποίηση σε ένα χρωματισμό της διαμόρφωσης καλείται αρχικά καλός .
Για παράδειγμα , η διαμόρφωση με μοναδική κορυφή με τρεις η λιγότερους γείτονες θα ήταν αρχικά καλή .
Γενικά , το περιβάλλον γράφημα πρέπει να επαναχρωματίζεται συστηματικά για να κάνει το χρωματισμό του δακτυλίου αρχικά καλό , όπως είχε γίνει στην περίπτωση παραπάνω , όπου υπήρχαν 4 γείτονες .
Για μια γενική διαμόρφωση με ένα μεγαλύτερο δακτύλιο , απαιτούνται πιο πολύπλοκες τεχνικές .
Εξαιτίας του μεγάλου αριθμού των σαφών χρωματισμών με τέσσερα χρώματα του δακτυλίου , αυτό είναι το πρωταρχικό βήμα που απαιτεί βοήθεια από ηλεκτρονικό υπολογιστή .
Τέλος , μένει να αναγνωριστεί ένα αναπόφευκτο σύνολο διαμορφώσεων που επιδέχονται μείωση με αυτή τη διαδικασία .