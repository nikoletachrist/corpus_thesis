From all evidence , it seems the work should be approached with humility and supplication , and the production of good catalyst received with rejoicing and thanksgiving . ( πιο πολύ από όλες τις χημικές διεργασίες ) .. είναι η παρασκευή των καταλυτών που χρησιμοποιεί και εμπλέκει περισσότερο αλχημιστικές μεθόδους . Όπως δείχνουν τα αποδεικτικά στοιχεία , η προσπάθεια πρέπει να προσεγγιστεί με ταπεινοφροσύνη και ικεσία και η παρασκευή ενός καλού καταλύτη πρέπει να συνοδεύεται από χαρά και ευγνωμοσύνη .
Ο Ράνεϊ κατοχύρωσε τη βελτιωμένη μορφή του καταλύτη στο Γραφείο Ευρεσιτεχνιών ένα χρόνο αργότερα , στις 10 Μαΐου 1927 .
Το 1931 ο Αμερικανός χημικός Άντκινς ( Homer Burton Adkins , 1892 - 1949 ) απέδειξε πειραματικά ότι ο συγκεκριμένος καταλύτης ήταν πολύ καλύτερος γενικά για υδρογονώσεις από κάθε άλλο καταλύτη με βάση το νικέλιο Το 1943 ο Ραλφ Μοζίνγκο και οι συνεργάτες του δημοσίευσαν μια σημαντική εργασία στην οποία περιγραφόταν για πρώτη φορά η καταλυτική , με Ni-Raney , υδρογονόλυση θειούχων ενώσεων ( αναγωγή Mozingo ) και συγκεκριμένα αλειφατικών και αρωματικών σουλφιδίων και δι-σουλφιδίων καθώς και σουλφονών και σουλφοξειδίων .
Το απαιτούμενο Η2 μάλιστα προερχόταν από τον ίδιο τον καταλύτη που το είχε προσροφήσει κατά τη διαδικασία παρασκευής του .
Το 1946 σε μια εργασία του ο Άντκινς περιγράφει λεπτομερώς μια μέθοδο παρασκευής δραστικότερου καταλύτη Ni-Raney από τους μέχρι τότε χρησιμοποιούμενους .
Ο ίδιος ερευνητής επίσης , απέδειξε το 1948 ότι όταν ένας καταλύτης Ni-Raney παρασκευάζεται προσεκτικά , είναι εξίσου αποτελεσματικός αν όχι αποτελεσματικότερος από τους κλασικούς καταλύτες ευγενών μετάλλων ( παλλαδίου και λευκόχρυσου ) που χρησιμοποιούνταν μέχρι τότε σχεδόν αποκλειστικά στα εργαστήρια , για υδρογονώσεις οργανικών ενώσεων .
Ο Άντκινς βρήκε μάλιστα τους τύπους του καταλύτη που αναφέρονταν στη βιβλιογραφία τόσο διαφορετικούς , που τους κατηγοριοποίησε βάζοντας μπροστά το γράμμα W.
Παρόλη την ήδη αποδεδειγμένη ανωτερότητα του καταλύτη Ni-Raney έναντι άλλων στις υδρογονώσεις οργανικών ενώσεων μικρής κλίμακας , η χρήση του άργησε να διαδοθεί στη βιομηχανία εξαιτίας του υψηλού κόστους παρασκευής του , ενώ από τα τέλη της δεκαετίας του 1930 σταμάτησε πρακτικά και η χρήση του στις υδρογονώσεις φυτικών ελαίων .
Μέχρι τότε η χρήση του καταλύτη περιοριζόταν στην υδρογόνωση του αιθυλενοξειδίου προς γλυκόλη , της γλυκόζης προς σορβιτόλη και του βενζολίου προς κυκλοεξάνιο .
To 1963 o Ράνεϊ πούλησε την επιχείρησή του στην εταιρεία W.R.
Grace and Company , το χημικό τμήμα της οποίας , Davison Chemicals , παράγει μέχρι σήμερα μεγάλη ποικιλία καταλυτών Ράνεϊ .
Η παρασκευή του καταλύτη ξεκινά με την προσθήκη λιωμένου αργιλίου σε νικέλιο στους 1500 °C - 1600 °C , συνήθως με αναλογία 1:1 , αντίδραση που είναι ισχυρά εξώθερμη .
Το Ni αποτελεί το δραστικό , καταλυτικά , μέταλλο και το Al το αδρανές .
Το τήγμα ψύχεται ταχύτατα σε νερό με αποτέλεσμα τη δημιουργία των διμεταλλικών φάσεων Ni2Al3 , NiAl3 και παγωμένου ευτηκτικού μίγματος .
Μετά την ψύξη του τήγματος , αυτό συνθλίβεται και κονιορτοποιείται μετατρεπόμενο σε σκόνη ή σε πολύ μικρούς κόκκους ανάλογα με τη μελλοντική του χρήση .
Μεγάλη σημασία έχει η αρχική σύνθεση του κράματος καθώς μικρή διαφοροποίησή του οδηγεί σε αξιοσημείωτες μεταβολές της ενεργής επιφάνειας και του μεγέθους των κόκκων του δραστικού μετάλλου .
Στο κράμα προστίθεται σταδιακά , για καλύτερο έλεγχο της θερμοκρασίας , περίσσεια πυκνού υδατικού διαλύματος υδροξειδίου του νατρίου 20 - 40 % w/w , οπότε απομακρύνεται επιλεκτικά το αργίλιο σύμφωνα με την αντίδραση : 2Ni-Al ( s ) + 2OH- ( aq ) + 6H2O → 2Ni ( s ) + 2Al ( OH ) -4 + 3H2 ( g ) Η διάλυση του Al στο διάλυμα NaOH μπορεί να αποδοθεί και πιο απλά με την αντίδραση : Al + NaOH + H2O → NaAlO2 + 3/2 H2 κατά την οποία παράγεται αργιλικό νάτριο ( NaAlO2 ) , ενώ το Η2 προσροφάται πάνω στην επιφάνεια του νικελίου .
Το διάλυμα NaOH πρέπει να είναι πυκνό και σε περίσσεια για να αποφευχθεί ο σχηματισμός ένυδρου οξειδίου του αργιλίου ( Al2O3·2H2O ) που καθιζάνει με τη μορφή υδροξειδίου του αργιλίου , Al ( OH ) 3 : NaAlO2 + 2H2O → Al ( OH ) 3↓ + NaOH και το οποίο καλύπτει την επιφάνεια και φράζει τους πόρους του σπογγώδους νικελίου που δημιουργείται με την παραπάνω διαδικασία , καταστρέφοντας έτσι τον καταλύτη .
Αν πάντως παρατηρηθεί υδρόλυση του αργιλικού νατρίου , το Al ( OH ) 3 διαλύεται σε περισσότερο NaOH .
Στη συνέχεια το κοκκώδες υλικό ξεπλένεται με αποσταγμένο νερό για την απομάκρυνση όλου του NaOH και μετά με απόλυτη αιθανόλη ή με άλλον αδρανή διαλύτη για να απομακρυνθούν τα κατάλοιπα του νερού .
Το τελικό παρασκεύασμα μπορεί να επηρεαστεί από τη διαδικασία φιλτραρίσματος , τη συγκέντρωση αλλά και το χρόνο επίδρασης του διαλύματος NaOH καθώς και από την προσθήκη τρίτου μετάλλου στο αρχικό κράμα , του « προωθητή » όπως ονομάζεται , όπως είναι το χρώμιο , το μολυβδαίνιο , το κοβάλτιο κ.ά . το οποίο αυξάνει την εκλεκτικότητα και τη δραστικότητα του καταλύτη .
Επίσης , η θερμοκρασία του NaOH παίζει ιδιαίτερο ρόλο στη δημιουργία της πορώδους δομής και την έκταση της επιφάνειας επαφής του καταλύτη .
Η τελική σύνθεση του καταλύτη ποικίλει ανάλογα με τη μέθοδο παρασκευής ενώ η περιεκτικότητα σε Al εξαρτάται από τη διάρκεια έκπλυσης με το διάλυμα NaOH .
Μακροσκοπικά , το νικέλιο Ράνεϊ είναι λεπτόκοκκη γκρίζα έως μαύρη σκόνη ή μικροί κυβικοί κρύσταλλοι .
Κάθε σωματίδιο αυτής της σκόνης έχει πόρους με ακανόνιστο μέγεθος και σχήμα που δημιουργήθηκαν κατά τη διαδικασία ενεργοποίησης .
Το μέγεθος των κρυστάλλων νικελίου επηρεάζεται από τα κατάλοιπα αργιλίου και ελαττώνεται με την ελάττωση της θερμοκρασίας έκπλυσης με το NaOH .
Είναι αδιάλυτο στο νερό , στην αμμωνία και στην αιθανόλη , διαλυτό στο πυκνό νιτρικό οξύ ενώ διαλύεται αργά στο υδροχλωρικό και θειικό οξύ .
Ο καταλύτης έχει αξιοσημείωτη θερμική και δομική σταθερότητα ενώ η μεγάλη δραστικότητά του αποδίδεται στη μεγάλη ειδική του επιφάνεια και στη μεγάλη ποσότητα υδρογόνου που μπορεί να προσροφήσει πάνω και ανάμεσα στα σωματίδια του νικελίου .
Ο προσδιορισμός της ειδικής επιφάνειας του καταλύτη βασίζεται στην προσρόφηση ενός αδρανούς αερίου όπως άζωτο , οξυγόνο , διοξείδιο του άνθρακα , κρυπτό , ήλιο , μεθάνιο , στην επιφάνεια του νικελίου σε πολύ χαμηλή θερμοκρασία .
Τα μόρια του αερίου διευθετούνται το ένα δίπλα στο άλλο καλύπτοντας ολόκληρη την εσωτερική και εξωτερική επιφάνεια των μικροτεμαχιδίων του στερεού .
Αξιοποιώντας πειραματικές γραφικές παραστάσεις που δείχνουν την αύξηση της ποσότητας του προσροφούμενου αερίου με τη μερική πίεσή του πάνω από τα καταλυτικά μικροτεμαχίδια και με τη χρήση της εξίσωσης των Brunauer , Emmett και Teller ( Θεωρία BET ) , είναι εφικτός ο προσδιορισμός του όγκου του προσροφημένου αερίου και επομένως το πλήθος των προσροφημένων μορίων του που αντιστοιχεί σε μονοστρωματική κάλυψη .
Γνωρίζοντας ακόμα το εμβαδόν της διατομής του μορίου του αερίου που αντιστοιχεί στην κάλυψη αυτή μπορεί να προσδιοριστεί η επιφάνεια για την συγκεκριμένη μάζα του δείγματος , επομένως η ειδική επιφάνεια .
Η ειδική επιφάνεια του Ni-Raney είναι μεταξύ 40 – 120 m2/g με κάλυψη μετάλλου 85 - 90 % , το τυπικό μέγεθος των κόκκων του καταλύτη είναι 20 - 100 μm , ενώ η τυπική εμπορική σκόνη Ni-Raney έχει ειδική επιφάνεια 100 m2/g και πυκνότητα περίπου 6,5 g/cm3 . Έχει παρατηρηθεί ότι η ειδική επιφάνεια μειώνεται με την αύξηση της θερμοκρασίας του διαλύματος λόγω δομικών ανακατατάξεων που οδηγούν σε αύξηση του μεγέθους των κρυστάλλων του καταλύτη . Έτσι , διήθηση και έκπλυση του κράματος στους 50°C δημιουργεί ειδική επιφάνεια 110 ± 10 m2/g υλικού , ενώ στους 107 °C , που είναι και η θερμοκρασία βρασμού του διαλύματος NaOH , η ειδική επιφάνεια είναι 80 ± 10 m2/g υλικού .
Το νικέλιο Ράνεϊ περιλαμβάνει τις φάσεις ΝiAl , Ni2Al3 , NiAl3 και ευτηκτικό μείγμα με 6 % w/w Ni Στο διπλανό σχήμα φαίνεται το διάγραμμα φάσεων του δυαδικού συστήματος νικελίου-αργιλίου που δημιουργείται με την τήξη των δύο μετάλλων στο ίδιο δοχείο .
Μελέτες σε κράματα με αναλογία Ni : Al = 3:1 ( NiAl3 ) και 2:3 ( Ni2Al3 ) έχουν δείξει ότι από το NiAl3 , το Al εκπλύνεται σχετικά εύκολα με υδατικό διάλυμα NaOH 20 % w/w μεταξύ 1 °C και 50 °C με ταυτόχρονη δημιουργία πορώδους Ni που είναι όμως εύθραυστο και ασταθές .
Από την άλλη μεριά όμως στις συνθήκες αυτές το κράμα Ni2Al3 είναι ανενεργό και από αυτό το Al εκπλύνεται ικανοποιητικά σε θερμοκρασίες μεταξύ 70 °C και 107 °C .
Η απομάκρυνση του Al από τη φάση NiAl είναι σχεδόν αδύνατη γι ' αυτό το αργίλιο που απομένει βρίσκεται κυρίως σ ' αυτή τη φάση .
Αυτή η απομάκρυνση του αργιλίου από ορισμένες φάσεις του διμεταλλικού κράματος είναι γνωστή ως « επιλεκτική έκπλυση » ή και « αποκραμμάτωση » . Έχει αποδειχθεί ότι η φάση NiAl παρέχει τη δομική και θερμική σταθερότητα του καταλύτη αποτρέποντας την πρόωρη « γήρανσή » του , γι ' αυτό το Ni-Raney δεν αποσυντίθεται εύκολα .
Το Η2 που παράγεται από την επίδραση του διαλύματος NaOH στο Al του κράματος Ράνεϊ , προσροφάται από το Ni και η ποσότητά του έχει υπολογιστεί σε 25 – 100 cm3/g Ni , ενώ απευθείας αναλύσεις έδειξαν ότι για 1 άτομο Ni αντιστοιχεί 1 έως 1,5 άτομο υδρογόνου , οπότε ο χημικός τύπος που αποδίδει την προηγούμενη σχέση είναι NiH έως NiH1,5 ενώ ο ίδιος ο Raney είχε περιγράψει τον καταλύτη ως υδρίδιο του τύπου NiH2 .
Συνεπώς ο καταλύτης αποτελείται από μείγμα υδριδίων .
Πειραματικά έχει διαπιστωθεί και ο τύπος Ni2H που αντιστοιχεί σε προσρόφηση 95,3 cm3 H2/g Ni .
Αν το Η2 απομακρυνθεί από τον καταλύτη , η ειδική επιφάνεια του τελευταίου ελαττώνεται πρώτα γραμμικά μέχρι να απομακρυνθεί περίπου το 70 % του Η2 και μετά η ελάττωση είναι γρηγορότερη .
Αν συμβεί ταχύτατη απομάκρυνση του υδρογόνου από τον καταλύτη , που είναι και εξώθερμο φαινόμενο , υπάρχει μεγάλος κίνδυνος έκρηξης .
Υπάρχουν οκτώ κατηγορίες καταλύτη Ni-Raney : W1 , W2 , W3 , W4 , W5 , W6 , W7 και W8 .
Η κατηγορία του καταλύτη που θα παρασκευασθεί και κατά συνέπεια η σχετική του δραστικότητα εξαρτάται από διάφορες παραμέτρους κατεργασίας όπως η θερμοκρασία διήθησης , ο λόγος NaOH/κράμα ( 1:1 ή 4:3 ) , ο χρόνος ( 50 λεπτά έως 12 ώρες ) και τη θερμοκρασία κατεργασίας του κράματος με το πυκνό διάλυμα NaOH καθώς και από τον τρόπο έκπλυσης πριν την αποθήκευση του καταλύτη . Όπως φαίνεται στον παρακάτω πίνακα , ο πλέον δραστικός τύπος καταλύτη είναι ο W6 .
Μετά την παρασκευή του ο καταλύτης πρέπει να αποθηκευτεί σε ψυχρό μέρος και σε καλά κλεισμένο δοχείο μακριά από φθόριο , αμμωνία , φωσφόρο , θείο , σελήνιο και υδραζίνη .
Κατά την αποθήκευση του καταλύτη πρέπει επίσης να αποφεύγεται η επαφή του με ισχυρά οξέα όπως το υδροχλωρικό , το θειικό και το νιτρικό γιατί λαμβάνουν χώρα βίαιες αντιδράσεις .
Επίσης πρέπει να βρίσκεται μέσα σε υγρό γιατί αν αφεθεί να αποξηρανθεί στον αέρα θα οξειδωθεί ταχύτατα με ταυτόχρονη ανάφλεξη .
Γι'αυτό συνήθως φυλάσσεται και μεταφέρεται ως υδατικό εναιώρημα , « λάσπη » .
Αν όμως υπάρχουν κατάλοιπα αργιλικού νατρίου αυτά θα υποστούν ανεπιθύμητη υδρόλυση που θα οδηγήσει σε δηλητηρίαση του καταλύτη όπως αναφέρθηκε παραπάνω .
Γι'αυτό προτιμάται η αποθήκευση σε ελαφρά αλκαλικές συνθήκες ( pH = 9 - 11 ) .
Οι άκυκλες αλκοόλες όπως η 2-προπανόλη είναι προτιμότερα αποθηκευτικά μέσα από το νερό αλλά χωρίς ιδιαίτερη πρακτική σημασία .
Επίσης ως αποθηκευτικά υγρά μπορούν να χρησιμοποιηθούν ο αιθέρας , το μεθυλοκυκλοεξάνιο και το διοξάνιο .
Σωστά προετοιμασμένος και αποθηκευμένος καταλύτης μπορεί να παραμείνει ενεργός μέχρι και 6 μήνες .
Πριν τη χρήση του ο καταλύτης πρέπει να πλένεται πρώτα με αιθυλική αλκοόλη για να απομακρυνθεί το νερό και μετά με κυκλοεξάνιο για να απομακρυνθεί η αλκοόλη .
Προκειμένου να αποφευχθούν αυτές οι παρενέργειες , το Γαλλικό Ινστιτούτο Πετρελαίου ανέπτυξε μια μέθοδο παραγωγής ενός υλικού με κωδικό όνομα NiPS-2 το οποίο έχει παρόμοια καταλυτική συμπεριφορά στις αντιδράσεις υδρογόνωσης στην υγρή φάση με το Ni-Raney , έχει μορφή ξηρής μη πυροφόρας σκόνης που μεταφέρεται εύκολα , δεν αναφλέγεται στον αέρα , ενώ είναι εξίσου ανθεκτικό στη δηλητηρίαση από θείο όπως και ο κανονικός καταλύτης .
Τα όρια έκθεσης που καθόρισαν οι Η.Π.Α . για το μεταλλικό Ni ισχύουν και για τον καταλύτη Ni-Raney : Περίπου το 10 % των γυναικών και το 2 % των ανδρών είναι ευαίσθητο σε άμεση επαφή με το νικέλιο .
Επειδή το Ni-Raney που έχει παρασκευαστεί πρόσφατα έχει πολύ μεγάλη ειδική επιφάνεια , απορροφά σημαντική ποσότητα υδρογόνου και έτσι κατατάσσεται στα πυροφορικά υλικά .
Δεν πρέπει ποτέ να εκτίθεται στον αέρα , ούτε να εισπνέεται ή να έρχεται σε επαφή με το δέρμα ή τα μάτια . Όταν καίγεται παράγει δηλητηριώδεις ατμούς οπότε είναι απαραίτητη η χρήση μάσκας .
Επίσης είναι ύποπτο για καρκινογενέσεις και επιβλαβές για το περιβάλλον και τους θαλάσσιους οργανισμούς .
Φράσεις-R : 17 , 40 , 43 Φράσεις-S : 5 , 15 , 22 , 36 Ο καταλύτης Ni-Raney χρησιμοποιείται σε μεγάλο αριθμό βιομηχανικών διεργασιών αλλά και στην οργανική εργαστηριακή σύνθεση λόγω της σταθερότητας και της υψηλής καταλυτικής δραστικότητας του σε θερμοκρασία δωματίου .
Δε μπορεί να χρησιμοποιηθεί σε υδρογονώσεις όπου οι συνθήκες είναι όξινες π.χ . με pH < 5 .
Μετά τη χρήση το Raney-Ni πρέπει να απομακρυνθεί από τα προϊόντα γιατί αν παραμένει μπορεί να οδηγήσει σε ανεπιθύμητες χημικές αντιδράσεις , ειδικά αν τα προϊόντα πρόκειται να χρησιμοποιηθούν ως πρώτες ύλες σε κάποια μεταγενέστερη αντίδραση .
Ιδιαίτερη προσοχή πρέπει να ληφθεί , αν τα προϊόντα προορίζονται για χρήση στις βιομηχανίες τροφίμων , καλλυντικών ή φαρμάκων .
Η απομόνωση και απομάκρυνση του καταλύτη μπορεί να γίνει με πολλούς τρόπους όπως με φιλτράρισμα αν τα προϊόντα της αντίδρασης είναι αέρια , με καταβύθιση ως ίζημα ή με φυγοκέντριση εκμεταλλευόμενοι τη μεγάλη του πυκνότητα .
Επίσης , επειδή το νικέλιο είναι σιδηρομαγνητικό μέταλλο , μπορεί να απομακρυνθεί με τη χρήση ηλεκτρομαγνητών .
Στις περισσότερες υδρογονώσεις στις οποίες συμμετέχει το Ni-Raney δεν απαιτείται επιπλέον ποσότητα Η2 πέραν αυτής που εμπεριέχει προσροφημένη ο ίδιος ο καταλύτης .
Οι περιπτώσεις αφυδρογονώσεων που καταλύονται από Ni-Raney δεν είναι πολλές .
Αναφέρονται καταλύσεις των αποσπάσεων Η2 κυρίως σε δευτεροταγείς αλκοόλες όπως 2-προπανόλη , 2-βουτανόλη , 3-εξανόλη , 2-οκτανόλη , 3-οκτανόλη που μετατρέπονται στις αντίστοιχες κετόνες .
Στη συνέχεια αναφέρονται οι κυριότερες εργαστηριακές και βιομηχανικές εφαρμογές του καταλύτη : Το νικέλιο Ράνεϊ συμμετέχει άμεσα ως καταλύτης με ταυτόχρονη προμήθεια , σε πολλές περιπτώσεις , του απαιτούμενου για την αντίδραση Η2 , σε πάρα πολλές εργαστηριακές συνθέσεις κυρίως υδρογονώσεις διπλών και τριπλών δεσμών του C με C , Ο , Ν που οδηγούν σε κορεσμένους υδρογονάνθρακες , αλκοόλες , αμίνες αντίστοιχα αλλά και σε αποσουλφουρώσεις ( μετατροπή δεσμού C-S σε C-H ) ενώ πολλές είναι και οι συμμετοχές του , σε θερμοκρασία δωματίου , στο τελικό συνήθως στάδιο πολλών συνθέσεων όπως η μετατροπή ινδόλης σε ανιλίνη , αλκυλίωση ανιλίνης σε ο-θέση , πυρηνόφιλη α-δευτ.- αμινοαλκυλίωση , μετατροπή απλών αρένιων σε διαρύλια με οργανοτελλουρικό ενδιάμεσο , HOMO-αλλυλίωση αλδεϋδών με 1,3-αρένια κ.ά .
Παρακάτω αναπτύσονται οι σημαντικότερες εργαστηριακές εφαρμογές του Ni-Raney : Οι περισσότερες από τις βιομηχανικές χρήσεις του καταλύτη είναι παρόμοιες με τις εργαστηριακές σε διαφορετικές βέβαια συνθήκες πίεσης και θερμοκρασίας για να εξασφαλίζεται η εφαρμογή τους στη βιομηχανία .
Οι σημαντικότερες αντιδράσεις που καταλύονται από Ni-Raney πραγματοποιούνται στην πετροχημική βιομηχανία .
Οι αντιδράσεις υδρογόνωσης χρησιμοποιούνται για την απομάκρυνση από τα κλάσματα του πετρελαίου των ανεπιθύμητων ενώσεων με ένα ή δύο διπλού δεσμούς C=C οι οποίες έχουν την τάση να πολυμερίζονται .
Επίσης , με τις αντιδράσεις υδρογόνωσης μειώνεται ταυτόχρονα η συγκέντρωση πολυαρωματικών ενώσεων που θα οδηγούσαν στο σχηματισμό κωκ και άρα στην ταχύτερη απενεργοποίηση του καταλύτη .