Η Ασμοναϊκή δυναστεία κυριάρχησε στην πολιτική ζωή της Παλαιστίνης λίγο μετά τα μέσα του 2ου π.Χ . αιώνα και διατήρησε αυτή την θέση για την επόμενη εκατονταετία .
Οι Ασμοναίοι κυβέρνησαν αρχικά ως αρχιερείς και κατόπιν ως βασιλείς την χώρα τους προσπαθώντας να διατηρήσουν την ανεξαρτησία τους ανάμεσα σε μεγάλα βασίλεια και ισχυρά κράτη .
Η άφιξη του Μεγάλου Αλέξανδρου στις ακτές της Παλαιστίνης σήμανε το τέλος της περσικής κυριαρχίας στη χώρα αυτή . Ύστερα από τον θάνατο του το κράτος του διαμοιράστηκε μεταξύ των Διαδόχων του .
Η Παλαιστίνη πέρασε στην κυριαρχία του βασιλείου των Πτολεμαίων .
Η εξασθένιση του βασιλείου των Πτολεμαίων οδήγησε στην απώλεια των συροπαλαιστινιακών εδαφών του .
Η Παλαιστίνη όπως και όλα τα υπόλοιπα εδάφη βρέθηκαν υπό την επικυριαρχία των ανταγωνιστών τους Σελευκιδών , των οποίων το βασίλειο άκμαζε εκείνη την εποχή ( τέλη 3ου π.Χ . αιώνα με αρχές 2ου π.Χ . αιώνα ) .
Ιστορία του Ισραήλ Η Παλαιστίνη ως την εποχή της εμφανίσεως των Σελευκιδών περιλάμβανε μια έκταση που απλώνονταν μέχρι τη Συρία . Έντασεις δημιουργήθηκαν όταν ο βασιλιάς Σέλευκος Φιλοπάτωρ προσπάθησε να οικειοποιηθεί τους θησαυρούς των ναών των Χανααναίων .
Τα πράγματα έγιναν πιο σοβαρά επί του διαδόχου του Αντίοχου Επιφανούς όταν ένα μέλος της παράταξης των ελληνιζόντων Παλαιστινίων παραμέρισε τον νόμιμο αρχιερέα Ονία Γ ' και έγινε αρχιερέας ο ίδιος .
Ο Ιάσων εισήγαγε στην πόλη ελληνικούς θεσμούς , ήθη και έθιμα πράγμα που προκάλεσε την αντίδραση των Παλαιστινίων .
Η κατάσταση χειροτέρεψε ακόμη περισσότερο όταν ακόμα ένας από του ελληνίζοντες Παλαιστινίους , ο Μενέλαος , αδελφός του προστάτη του Ναού Σίμωνα παραμέρισε τον Ιάσωνα και πήρε εκείνος το αξίωμα υποσχόμενος στην σελευκιδική αρχή έναν υπέρογκο φόρο υποτέλειας ( 172/171 π.Χ. ) .
Η στυγνή διακυβέρνηση του Μενέλαου που δεν μπορούσε να αντεπεξέλθει οικονομικά και η αντίδραση των δυο έκπτωτων αρχιερέων όξυναν ακόμη περισσότερο τα πράγματα .
Ο Μενέλαος κατάφερε να δολοφονήσει τον Ονία και να απαλλαγεί από έναν αντίπαλο , όταν όμως έγιναν γνώστες περιπτώσεις διασπάθισης ή οικειοποίησης από την οικογένεια του Μενέλαου των θησαυρών των ναών τα πράγματα εκτραχύνθηκαν .
Ο Μενέλαος κατάφερε να αντιμετωπίσει την κατακραυγή . Ύστερα και από τα γεγονότα αυτά ένας μόνο αντίπαλος του απέμεινε , ο πρώην αρχιερέας Ιάσων .
Η πολιτική εξελληνισμού των Σελευκιδών , που δίχασε την Παλαιστινιακή κοινωνία δημιουργώντας παρατάξεις παραδοσιακών και νεωτεριστών , η κακή οικονομική κατάσταση του Σελευκιδικού κράτους που πίεζε ασφυκτικά τις τοπικές κοινωνίες με εκρηκτικά αποτελέσματα , λόγω των δυσβάστακτων οικονομικών υποχρεώσεων που είχαν αναλάβει οι Σελευκίδες απέναντι στην Ρώμη ύστερα από την ήττα τους στην Μάχη της Μαγνησίας και ένα τυχαίο γεγονός που αποτελούσε εκδήλωση του κλίματος καχυποψίας που διακατείχε τους Ρωμαίους απέναντι στους Σελευκίδες , η ταπείνωση του Αντίοχου Επιφανούς στην Αλεξάνδρεια από τον Ρωμαίο πρεσβευτή Γάιο Ποπίλιο Λαίνα οδήγησε στο ξέσπασμα της επανάστασης .
Ο έκπτωτος αρχιερέας Ιάσων , δίνοντας βάση σε φήμες που έλεγαν ότι ο Αντίοχος Επιφανής είχε πεθάνει ύστερα από την ταπείνωση του επιτέθηκε με μικρή δύναμη ενόπλων στην Ιερουσαλήμ .
Ο αντίπαλος του αρχιερέας Μενέλαος μαζί με λίγους οπαδούς του και την σελευκιδική φρουρά της πόλης τον απώθησαν εύκολα . Όταν ο Αντίοχος επιστέφοντας από την Αίγυπτο στο τέλος του 168 π.Χ . πληροφορήθηκε τι είχε συμβεί μπήκε στην Ιερουσαλήμ και προχώρησε σε εξοντωτικά αντίποινα ( σφαγές και διωγμοί των Ασιδαίων , σύληση των ναών και εγκαθίδρυση πολυθεϊστικής θρησκείας , εγκατάσταση των ελληνιζόντων Παλαιστινίων μαζί με στρατιωτική φρουρά στο οχυρό της Άκρας στην Ιερουσαλήμ ) .
Τέλος το χειμώνα του 167 π.Χ . εκδόθηκε βασιλικό διάταγμα στην Αντιόχεια που έθετε την ιουδαϊκή θρησκεία εκτός νόμου .
Η επανάσταση ξεκίνησε από το χωριό Μωδείν .Επικεφαλής της ήταν ο ιερέας Ματταθίας από το γένος των Ασμοναίων . Ύστερα από τον θάνατο του Ματταθία , το 166 π.Χ . την ηγεσία του αγώνα ανέλαβαν οι γιοί του με επικεφαλής τον Σφυροκόπο .
Ο Σφυροκόπος είχε αρχικά πολλές επιτυχίες εναντίον τοπικών στρατιωτικών αξιωματούχων του σελευκιδικού κράτους ( Απολλώνιου και Σήρωνος ) .
Η δραστηριότητα του έγινε γνωστή στην κεντρική σελευκιδική εξουσία .
Οι δυνάμεις όμως που διέθεσε εναντίον του ο Αντίοχος Επιφανής εκείνη την στιγμή που ετοιμάζονταν να εκστρατεύσει στις ανατολικές επαρχίες του κράτους του , αν και μεγάλες σε σχέση με αυτές των Μακκαβαίων δεν μπόρεσαν να καταστείλουν την επανάσταση .
Ο Αντίοχος Επιφανής πέθανε στην Περσία το Νοεμβριο ή Δεκέμβριο του 164 π.Χ . κατά την διάρκεια της εκστρατείας του .
Λίγο αργότερα ο Ιούδας καταλάμβανε την Ιερουσαλήμ ( εκτός από το οχυρό της Άκρας ) ( χειμώνας του 164/3 π.Χ. ) .
Ο επίτροπος του ανηλίκου γιου του Αντίοχου Λυσίας το μόνο που μπόρεσε να κάνει ήταν να απομακρύνει τους Μακκαβαίους από την Ιερουσαλήμ και με την άρση των σκληρών μέτρων που είχε λάβει ο Αντίοχος να πετύχει μια έντιμη ειρήνη μεταξύ των δυο ιουδαϊκών πλευρών ( ελληνιζόντων και εθνικιστών ) ( 162 π.Χ. ) .
Η εμφύλια διαμάχη μεταξύ των ιουδαϊκών παρατάξεων οδήγησε σε νέα επέμβαση των Σελευκιδών ύστερα από αίτημα των ελληνιζόντων Ιουδαίων .
Στον θρόνο όμως των Σελευκιδών βρίσκονταν ο δυναμικός Δημήτριος Σωτήρ ο όποιος με αλλεπάλληλες αποστολές στρατευμάτων στην Ιουδαία κατάφερε να τερματίσει την επανάσταση με την ήττα σε μάχη και τον θάνατο του Ιούδα ( 160 π.Χ. ) . Όμως το κίνημα των Μακκαβαίων δεν έσβησε .
Ο αδελφός και διάδοχος του Ιούδα Ιωνάθαν ανέλαβε την ηγεσία και ύστερα από πολυετή προσπάθεια κατάφερε να διοριστεί κριτής του ιουδαϊκού λάου υπό τον έλεγχο της σελευκιδικής διοίκησης ( 152 π.Χ. ) .
Ο Ιωνάθαν ακολουθώντας μια επιδέξια πολιτική διπλωματίας και διεκδικήσεων κατάφερε να αναμιχτεί στις εσωτερικές διενέξεις των Σελευκιδών και να τις εκμεταλλευτεί προς όφελος του . Έτσι κατάφερε να αποσπάσει το αξίωμα του αρχιερέα το όποιο του παραχώρησε ο διεκδικητής του θρόνου Αλεξάνδρος Βάλας , προκειμένου να ταχθεί στο πλευρό του παρά το γεγονός ότι ο Δημήτριος του είχε παραχωρήσει αλλεπάλληλα προνόμια προκειμένου να διατηρήσει την υποστήριξη του . Έτσι ο Ιωνάθαν βρέθηκε στο πλευρό του νικητή της εμφύλιας σύγκρουσης Αλέξανδρου Βάλα ( χειμώνας 151/0 π.Χ . ) και συμμετείχε μάλιστα στους εορτασμούς των γάμων του νέου βασιλιά με την κόρη του Πτολεμαίου Φιλομήτορος , Κλεοπάτρα Θεά στην Αντιόχεια το 150/49 π.Χ . όπου απέσπασε νέα αξιώματα .
Η κακή διακυβέρνηση του Βάλα που δεν διέθετε διοικητικές ικανότητες προκάλεσε αυτονομιστικές τάσεις στο βασίλειο και τελικά την εμφάνιση ενός νέου διεκδικητή , του νεαρού ομώνυμου γιου του Δημήτριου Σωτήρος ( άνοιξη του 147 π.Χ. ) .
Ο Δημήτριος Νικάτωρ διέθετε και την υποστήριξη του στρατηγού της Κοίλης Συρίας Απολλώνιου .
Ο Ιωνάθαν σύμμαχος του Βάλα κατάφερε όμως να νικήσει τον Απολλώνιο σε μάχη που έγινε στην Άζωτο και να καταλάβει τις πόλεις Άζωτο , Ιόππη και Ασκάλωνα .
Ο Πτολεμαίος Φιλομητωρ έσπευσε στην Συρία προκειμένου να υποστηρίξει τον γαμπρό του .
Ο Ιωνάθαν τον συνάντησε στην Άζωτο και κατάφερε να εξασφαλίσει την εύνοια του .
Ο Λαγίδης μονάρχης άλλαξε στρατόπεδο όταν φτάνοντας μπροστά στα τείχη της Αντιόχειας ο γαμπρός του οργάνωσε και πραγματοποίησε μια αποτυχημένη απόπειρα δολοφονίας εναντίον του .
Ο Βάλας έχασε τελικά όχι μόνο τον πόλεμο αλλά και την ζωή του ( 145 π.Χ. ) .
Ο Ιωνάθαν ο όποιος προσπάθησε την ίδια εποχή να επωφεληθεί επιχειρώντας ανεπιτυχώς να καταλάβει την Άκρα όχι μόνο δεν υπέστη συνέπειες από τον νέο βασιλιά αλλά κατόρθωσε να διατηρήσει τα προνόμια που κατείχε και να αποσπάσει και άλλα με μοναδική υποχρέωση να ανέχεται την φρουρά της Άκρας και να πληρώνει ετήσιο φόρο 300ταλάντων .
Η σκληρότητα με την οποία φέρονταν ο νέος βασιλιάς στους υπηκόους του προκάλεσε εξέγερση στην πρωτεύουσα του Αντιόχεια η οποία καταπνίγηκε στο αίμα και με την συνδρομή του Ιωνάθαν .
Ο Ιωνάθαν για την βοήθεια του έλαβε την υπόσχεση από τον Δημήτριο ότι η φρουρά της Άκρας θα αποσύρονταν .
Η υπόσχεση αυτή δεν τηρήθηκε . Όταν οι βιαιότητες και η αιματοχυσία από την καταστολή της εξέγερσης στην Αντιόχεια προκάλεσαν την αποστασία ενός στρατηγού , του Διόδοτου ( ο οποίος ανακήρυξε βασιλιά το νήπιο του Βάλα με την ονομασία Αντίοχος Διόνυσος ) , ο Ιωνάθαν ήρθε σε συμφωνία μαζί του προφασιζόμενος την αθέτηση της υπόσχεσης του Δημητρίου και έλαβε νέα προνόμια ( καλοκαίρι του 144 π.Χ. ) .
Κατόπιν ανέλαβε να αντιμετωπίσει τους στρατηγούς του Δημήτριου με αξιόλογη επιτυχία .
Ο Διόδοτος σύντομα κατάλαβε ότι ο Ιωνάθαν ενεργούσε για δικό του όφελος και στράφηκε εναντίον του .
Αφού κατόρθωσε με ένα τέχνασμα να τον συλλάβει αποφάσισε τελικά να προελάσει ως την Ιερουσαλήμ .
Η άμυνα που αντέταξε όμως ο αδελφός του Ιωνάθαν και υπαρχηγός του Σίμων , ο οποίος ανέλαβε την ηγεσία και οι κακές καιρικές συνθήκες ανέκοψαν την πορεία του . Έτσι ο Διόδοτος εγκατέλειψε την περιοχή αφού πρώτα εκτέλεσε τον Ιωνάθαν ( 143/2 π.Χ. ) .
Ο Σίμων συμμάχησε με τον Δημήτριο , ο οποίος απέσυρε την φρουρά από την Άκρα ( 143/2 π.Χ. ) . Έτσι η Ιουδαία έγινε πραγματικά ανεξάρτητη .
Λίγα χρόνια αργότερα ο Σίμων εκλέχτηκε αρχιερέας από μια συνέλευση του ιουδαϊκού λαού .
Το 142/1 π.Χ . ο Διόδοτος εκτέλεσε τον νεαρό Αντίοχο και ανέβηκε στον θρόνο με το όνομα Τρύφων .
Ο Δημήτριος εκείνη την εποχή αντιμετώπιζε την απειλή των Παρθών .
Ο Δημήτριος Νικάτωρ αιχμαλωτίστηκε το 139 π.Χ . από τους Πάρθους .
Στον θρόνο τον διαδέχτηκε το επόμενο έτος ο νεώτερος αδελφός του Αντίοχος Σιδήτης .
Ο Σιδήτης σύναψε συμμαχία με τον Σίμωνα εναντίον του Τρύφωνος , τον όποιο πολιορκούσε στην πόλη Δώρα της Φοινίκης .
Ο Σίμων έσπευσε να τον ενισχύσει .
Οι δυο σύμμαχοι ήρθαν σε ρήξη όταν ο Σιδήτης ζήτησε ανταλλάγματα για τα προνόμια που είχε παραχωρήσει στον Σίμωνα .
Η ρήξη κατέληξε σε σύρραξη . Έτσι ο Τρύφων κατάφερε να διαφύγει .
Ο Τρύφων κατέφυγε στην Απάμεια όπου αυτοκτόνησε ( 137 π.Χ . ) , ενώ ο Σιδήτης ανέθεσε σε ένα στρατηγό του να πραγματοποιήσει επιδρομές εναντίον της Ιουδαίας .
Οι γιοι όμως του Σίμωνα τον νίκησαν και τον ανάγκασαν να υποχωρήσει .
Τελικά ο Σιδήτης βλέποντας το ενδιαφέρον των Ρωμαίων για τον Ιουδαίο αρχιερέα αποφάσισε να ακολουθήσει πιο μετριοπαθή στάση .
Οι υπολογισμοί του Σιδήτη αποδεδείχθηκαν σωστοί .
Λίγα χρόνια αργότερα ( Φεβρουάριος 134 π.Χ . ) ένας συγγενής του Σίμωνα , ο γαμπρός του Πτολεμαίος γιος του Αβούβου , με την συνενοχή ενδεχομένως του ιδίου του Σιδήτη τον δολοφόνησε μαζί με δυο από τους γιους του επιδιώκοντας να καταλάβει την εξουσία .
O Ιωάννης Υρκανός ήταν γιος του Σίμωνα .
Αφού κατάφερε να γλιτώσει από τον δολοφόνο του πάτερα του ανακηρύχτηκε αρχιερέας .
Ο Πτολεμαίος του Αβούβου ζητησε την βοηθεια του Αντίοχου .
Ο Αντίοχος Σιδήτης , ήλθε με στρατό στην Ιουδαία και πολιόρκησε την Ιερουσαλήμ όταν ο Ιωάννης Υρκανός αρνήθηκε να ικανοποιήσει τις αξιώσεις που είχε διατυπώσει από παλιά απέναντι στον πατέρα του Ιωάννη , Σίμωνα . Ύστερα από πολύμηνη πολιορκία ο Ιωάννης Υρκανός παραδόθηκε ( 131 π.Χ. ) .
Ο Αντίοχος Σιδήτης σεβάστηκε την ιουδαϊκή παράδοση και επέβαλλε μόνο την κατεδάφιση των τειχών της Ιερουσαλήμ και την πληρωμή φόρου ( 500 τάλαντα ) για τις εξωτερικές κτήσεις των Ιουδαίων .
Δεν εγκατέστησε φρουρά στην Άκρα αλλά απέσπασε όμηρους .
Ο Ιωάννης Υρκανός συμμετείχε στην εκστρατεία που πραγματοποίησε ο Αντίοχος Σιδήτης εναντίον των Πάρθων και αιχμαλωτίστηκε όταν ο Σελευκίδης βασιλιάς έχασε μια μάχη και μαζί την ζωή του .
Αφέθηκε ελεύθερος όμως λίγο αργότερα καθώς με τις επεκτατικές βλέψεις του εξυπηρετούσε τον στόχο των Πάρθων , την εξασθένηση των Σελευκίδων . Ύστερα από την απελευθέρωση του ο Ιωάννης Υρκανός επιτέθηκε εναντίον αρκετών πόλεων τόσο στην Ιδουμαία , όσο και στην Σαμάρεια , τις οποίες κατέλαβε καθώς σελευκιδικός στρατός , λόγω του πολέμου με τους Πάρθους , δεν υπήρχε στην περιοχή .
Το σελευκιδικό βασίλειο περνούσε ακόμη μια περίοδο κρίσης την εποχή εκείνη .
Ο νέος Σελευκίδης βασιλιάς Αλέξανδρος Ζαβινάς . ακολούθησε απέναντι στον Ιωάννη Υρκανό αντίθετη πολιτική από αυτήν του Αντίοχου Σιδήτη .
Την ίδια πολιτική ακολούθησε και ο διάδοχος του , από το 123/2 π.Χ .
Αντίοχος Γρυπός .
Λίγα χρόνια αργότερα ο Ιωάννης Υρκανός διέρρηξε εντελώς τους δεσμούς του με τον Αντίοχο Γρυπό .
Ο τελευταίος δεν μπόρεσε να στραφεί εναντίον του καθώς αντιμετώπιζε το σφετερισμό του θρόνου του από τον Αντίοχο Κυζικηνό ( 114/3 π.Χ. ) .
Το ( 108 π.Χ . ) ο Ιωάννης Υρκανός και οι δύο γιοι του Αριστόβουλος και Αντίγονος πολιόρκησαν την πόλη της Σαμάρειας .
Ο Αντίοχος Κυζικηνός στράφηκε εναντίον τους ηττήθηκε όμως και αποσύρθηκε .
Κατόπιν οι Ιουδαίοι κατέλαβαν και κατέσκαψαν την Σαμάρεια ( Νοέμβριος του 108 π.Χ. ) .
Ο Ιωάννης Υρκανός πέτυχε από την Ρώμη την αναγνώριση των νέων του κατακτήσεων .
Λίγα χρόνια αργότερα ( το 104 π.Χ . ) πέθανε . Ύστερα από τον θάνατο του Ιωάννη Υρκανού την εξουσία ανέλαβε ο μεγαλύτερος γιος του Αριστόβουλος ο οποίος ανακηρύχτηκε βασιλιάς .
Ο Αριστόβουλος έδωσε την δεύτερη θέση στο κράτος του στον αδελφό του Αντίγονο .
Τους υπολοίπους στενούς συγγενείς του τους φυλάκισε .
Ο Αριστόβουλος είχε επιτυχίες στην εξωτερική του πολιτική καθώς κατέλαβε την Γαλιλαία στην προσωπική του ζωή όμως έπεσε θύμα μιας σκευωρίας που οργάνωσε η σύζυγος του Σαλώμη Αλεξάνδρα και δολοφόνησε τον αδελφό του .
Λίγο μετά το γεγονός αυτό πέθανε ( 103 π.Χ. ) .
Τον Αριστόβουλο διαδέχτηκε στο βασιλικό αξίωμα ο αδελφός του Αλέξανδρος Ιανναίος .
Τον Αλέξανδρο Ιανναίο αποφυλάκισε η Σαλώμη Αλεξάνδρα αφού εκείνος συμφώνησε να την παντρευτεί .
Ο Αλέξανδρος Ιανναίος ακολούθησε επιθετική πολιτική απέναντι στους γείτονες του .
Η πολιτική αυτή τον έφερε σε σύγκρουση κυρίως με τους Πτολεμαίους οι οποίοι εκείνη την εποχή λόγω μιας δυναστικής έριδας που είχε ξεσπάσει βρίσκονταν σε ανοιχτή σύγκρουση μεταξύ τους ( Πτολεμαίος Λάθυρος εναντίον της μητέρας του Κλεοπάτρας ) .
Ο Αλέξανδρος Ιανναίος γνώρισε αρκετές ήττες ενώ η σπουδαιότερη επιτυχία του ήταν η κατάληψη της Γάζας ( 101 π.Χ. ) .
Ο Αλέξανδρος Ιανναίος αντιμετώπισε εσωτερική κρίση καθώς προβάλλονταν απροκάλυπτα ως ελληνιστικός μονάρχης .
Σε κάποια θρησκευτική γιορτή ( της Σκηνοπηγίας ) ενώ πήγαινε να εκτελέσει τα καθήκοντα του στον Ναό το πλήθος τον αποδοκίμασε .