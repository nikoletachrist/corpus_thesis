Τον επόμενο χρόνο το Ειδικό Πρόγραμμα για την έρευνα και την Εκπαίδευση στις Τροπικές Ασθένειες τέθηκε σε εφαρμογή .
Το 1976 , η Παγκόσμια Συνέλευση Υγείας αποφάσισε τη ψήφιση μιας πρότασης σχετικά με την πρόληψη της αναπηρίας και την αποκατάσταση των ατόμων με ειδικές ανάγκες δίνοντας έμφαση στη δημιουργία μιας κοινωνίας φροντίδας .
Η πρώτη λίστα με τα βασικότερα φάρμακα καταρτίστηκε το 1977 , και ένα χρόνο αργότερα εκφράστηκε ο φιλόδοξος στόχος του οργανισμού « υγεία για όλους » .
Το 1986 , ο Π.Ο.Υ . ξεκίνησε το πρόγραμμα σχετικά με το αυξανόμενο πρόβλημα του AIDS και ακολούθησαν δύο χρόνια με ιδιαίτερη προσοχή για την πρόληψη των διακρίσεων εις βάρος των πασχόντων .
Η Παγκόσμια Πρωτοβουλία για την Εξάλειψη της Πολιομυελίτιδας ιδρύθηκε το 1988 .
Το 1958 , ο Viktor Zhdanov , αναπληρωτής Υπουργός Υγείας για την Σοβιετική Ένωση , ζήτησε από την Παγκόσμια Συνέλευση Υγείας να αναλάβει την πρωτοβουλία για την εξάλειψη της ευλογιάς καθώς 2 εκατομμύρια άνθρωποι πέθαιναν από ευλογιά κάθε χρόνο.Το 1967 , ο Παγκόσμιος Οργανισμός Υγείας ενέτεινε την προσπάθεια για την παγκόσμια εξάλειψη της ευλογιάς , συμβάλλοντας 2,4 εκατομμύρια $ ετησίως .
Το αρχικό πρόβλημα που αντιμετώπισε ο οργανισμός ήταν η ανεπαρκής αναφορά των περιπτώσεων ευλογιάς .
Ο ΠΟΥ δημιούργησε ένα δίκτυο συμβούλων που βοήθησαν τις χώρες να εφαρμόσουν το πρόγραμμα για τον περιορισμό των περιστατικών ευλογιάς .
Μετά από πάνω από δύο δεκαετίες αγώνα για την καταπολέμηση της ευλογιάς , ο Π.Ο.Υ . κήρυξε το 1979 ότι η ασθένεια είχε εξαλειφθεί και ήταν η πρώτη στην λίστα των ασθενειών που έπρεπε να εξαλειφθούν .
Το 1998 , ο Γενικός Διευθυντής του Π.Ο.Υ . τόνισε την επέκταση της παιδικής επιβίωσης με μείωση της παιδικής θνησιμότητας και αύξηση του προσδόκιμου ζωής καθώς και των μειωμένων περιστατικών ασθενειών που μάστιζαν την τότε κοινωνία όπως η ευλογιά και η πολιομυελίτιδα .
Ο ίδιος , ωστόσο παραδέχτηκε ότι έπρεπε να γίνουν πολλά βήματα ακόμα για να βελτιωθεί η μητρική υγεία και ότι η πρόοδος σε αυτόν τον τομέα ήταν αργή .
Η χολέρα και η ελονοσία έχουν παραμείνει προβλήματα από την ίδρυση του Π.Ο.Υ . αν και βρισκόταν σε παρακμή για ένα μεγάλο διάστημα την περίοδο αυτή .
Στον 21ο αιώνα , η εταιρική σχέση Stop TB δημιουργήθηκε μαζί με την διατύπωση του ΟΗΕ για τους Αναπτυξιακούς Στόχους της Χιλιετίας .
Η αντιμετώπιση της ιλαράς ως πρωτοβουλία ιδρύθηκε το 2001 και συνέβαλλε στη μείωση των παγκόσμιων θανάτων από τη νόσο κατά 68 % μέχρι το 2007 .
Το 2002 ιδρύθηκε το Παγκόσμιο Ταμείο για την Καταπολέμηση του AIDS , της φυματίωσης και της ελονοσίας με σκοπό τη βελτίωση των διαθέσιμων πόρων .
Το σύνταγμα του Π.Ο.Υ . αναφέρει ότι στόχος του οργανισμού « είναι η επίτευξη από όλους τους ανθρώπους του υψηλότερου δυνατού επιπέδου υγείας » .
Ο Π.Ο.Υ . επιτυγχάνει τους στόχους του μέσα από τις λειτουργίες του , όπως ορίζονται στο Σύνταγμα της χώρας : ( α ) να ενεργεί ως συντονίστρια αρχή σχετικά με τις διεθνείς εργασίες στον τομέα της υγείας ( β ) να καθιερώσει και να διατηρήσει αποτελεσματική συνεργασία με τα Ηνωμένα Έθνη , τους ειδικευμένους οργανισμούς , τις κυβερνητικές υπηρεσίες υγείας , επαγγελματικές ομάδες και με τους άλλους οργανισμούς ώστε να μπορεί να θεωρηθεί κατάλληλος ( γ ) να βοηθήσει τις κυβερνήσεις , κατόπιν αιτήματος , στην ενίσχυση των υπηρεσιών υγείας ( δ ) να παράσχει την κατάλληλη τεχνική βοήθεια και , σε περίπτωση έκτακτης ανάγκης , να προσφέρει βοήθεια κατόπιν αιτήματος ή αποδοχής από τις άλλες κυβερνήσεις ( ε ) για να παρέχει ή να βοηθήσει στην παροχή , κατόπιν αιτήματος των Ηνωμένων Εθνών , υπηρεσίες υγείας και διαφόρων άλλων παροχών σε ειδικές ομάδες , όπως στους λαούς εμπιστοσύνης ( στ ) τη δημιουργία και διατήρηση αυτών των διοικητικών και τεχνικών υπηρεσιών εφόσον απαιτούνται , συμπεριλαμβανομένων των επιδημιολογικών καθώς και των στατιστικών υπηρεσιών ( ζ ) για την τόνωση και την επιπρόσθετη εργασία των προαναφερθέντων για την εξάλειψη των επιδημιών , των ενδημικών και άλλων ασθενειών ( η ) την προώθηση , σε συνεργασία με άλλους εξειδικευμένους οργανισμούς όπου είναι απαραίτητο της πρόληψης των τραυματισμών από ατυχήματα ( i ) να προωθήσει , σε συνεργασία με άλλους εξειδικευμένους οργανισμούς όπου είναι αναγκαίο , τη βελτίωση της διατροφής , της στέγασης , της αποχέτευσης , των οικονομικών ή των συνθηκών εργασίας και άλλες πτυχές της περιβαλλοντικής υγιεινής ( ι ) για την προώθηση της συνεργασίας μεταξύ των επιστημονικών και επαγγελματικών ομάδων που συμβάλλουν στην προαγωγή της υγείας ( ια ) να προτείνει συμβάσεις , συμφωνίες και κανονισμούς , και να κάνει συστάσεις όσον αφορά τα διεθνή θέματα υγείας και να τις εκτελεί .
Ο Π.Ο.Υ . ορίζει τον ρόλο του στη δημόσια υγεία ως εξής : Το έτος 2012-2013 ο Παγκόσμιος Οργανισμός Υγείας προσδιόρισε 13 τομείς , στους οποίους καταμερίστηκαν τα χρήματα του προϋπολογισμού .
Δύο από αυτούς τους 13 τομείς σχετίζονταν με τις μεταδοτικές ασθένειες : ο πρώτος με σκοπό να μειωθεί η επιβάρυνση στην υγεία καθώς και στην οικονομία των μεταδοτικών νόσων , ο δεύτερος για την καταπολέμηση του HIV / AIDS , της ελονοσίας και της φυματίωσης . Όσον αφορά τον ιό HIV , ο Π.Ο.Υ . εργάζεται στο πλαίσιο του UNAIDS και θεωρεί σημαντικό ότι λειτουργεί σύμφωνα με τους στόχους και τις στρατηγικές του τελευταίου ενώ προσπαθεί , επίσης , να συμπεριλάβει και διάφορα άλλα τμήματα της κοινωνίας εκτός από την υγεία ώστε να συμβάλει στην αντιμετώπιση των οικονομικών και κοινωνικών επιπτώσεων της νόσου .
Σύμφωνα με τον UNAIDS , ο Π.Ο.Υ . έχει θέσει ως στόχο στο διάστημα μεταξύ 2009 και 2015 τη μείωση του αριθμού των ατόμων , ηλικίας 15-24 ετών , που έχουν προσβληθεί , κατά 50 % , τη μείωση των νέων μολύνσεων από τον HIV στα παιδιά κατά 90 % και τη μείωση των θανάτων που σχετίζονται με τον ιό HIV κατά 25 % .
Παρόλο που ο Π.Ο.Υ . απέτυχε να φέρει εις πέρας τη δέσμευσή του το 1970 για μια παγκόσμια εκστρατεία εξάλειψης της ελονοσίας , εξακολουθεί την προσπάθεια για τον έλεγχο της ελονοσίας .
Το Παγκόσμιο Πρόγραμμα για την ελονοσία του Π.Ο.Υ . είναι σε εφαρμογή για την παρακολούθηση των περιστατικών της ελονοσίας και την αντιμετώπιση των μελλοντικών προβλημάτων στα συστήματα ελέγχου της ασθένειας .
Ο Π.Ο.Υ . αναμένεται να υποβάλει έκθεση , πιθανώς το 2015 , ως προς το αν το RTS , S / AS01 , που προς το παρόν βρίσκεται σε πειραματικό στάδιο είναι αποτελεσματικό εμβόλιο κατά της ελονοσίας .
Προς το παρόν , τα εντομοκτόνα , τα οποία είναι ανθελονοσιακά φάρμακα , χρησιμοποιούνται για την πρόληψη της εξάπλωσης της ελονοσίας , ιδιαίτερα σε ευπαθή άτομα όπως έγκυες γυναίκες και μικρά παιδιά .
Ο Π.Ο.Υ . έχει συμβάλει στη μείωση κατά 40 % του αριθμού των θανάτων από φυματίωση μεταξύ του 1990 και του 2010 , και , από το 2005 , ισχυρίζεται ότι πάνω από 46 εκατομμύρια άνθρωποι έχουν θεραπευτεί , ενώ εκτιμάται ότι περίπου 7 εκατομμύρια ζωές σώζονται μέσω των μέτρων που έχει λάβει ο Π.Ο.Υ .
Τα μέτρα αυτά περιλαμβάνουν την εμπλοκή των εθνικών κυβερνήσεων για τη χρηματοδότηση διαφόρων προγραμμάτων με σκοπό την έγκαιρη διάγνωση , την εύρεση θεραπείας και την παρακολούθηση της εξάπλωσης και των επιπτώσεων της φυματίωσης .
Ο Π.Ο.Υ . έχει ακόμη ως στόχο την εξάλειψη της πολιομυελίτιδας και εκτιμάται ότι συνέβαλλε στη μείωση των περιστατικών κατά 99 % , επιτυχία που οφείλεται στη συνεργασία της Παγκόσμιας Πρωτοβουλίας για την Εξάλειψη της Πολιομυελίτιδας , με το Διεθνές Ρόταρυ , το Αμερικανικό Κέντρο Ελέγχου και Πρόληψης Νοσημάτων ( CDC ) , τη UNICEF , καθώς και μικρότερων οργανώσεων .
Από τους προαναφερθέντες 13 βασικούς τομείς-στόχους τους Παγκόσμιου Οργανισμού Υγείας σημαντική θέση κατέχει η πρόληψη και η μείωση της ασθένειας , της αναπηρίας και των πρόωρων θανάτων που οφείλονται σε χρόνιες μη μεταδοτικές ασθένειες , ψυχικές διαταραχές , σε περιστατικά βίας και σε τραυματισμούς , καθώς και σε διαταραχές της όρασης .
Ο Π.Ο.Υ . εργάζεται για τη μείωση της νοσηρότητας και της θνησιμότητας και τη βελτίωση της υγείας κατά τη διάρκεια των βασικών σταδίων της ζωής , συμπεριλαμβανομένης της εγκυμοσύνης , του τοκετού , την νεογνική περίοδο , την παιδική ηλικία και την εφηβεία , τη βελτίωση της σεξουαλικής και αναπαραγωγικής υγείας και την προώθηση της ενεργού και υγιούς γήρανσης για όλους τους ανθρώπους .
Επίσης , γίνεται προσπάθεια για την πρόληψη ή τη μείωση των παραγόντων κινδύνου για τις περιπτώσεις ασθενειών που συνδέονται με τη χρήση καπνού , αλκοόλ , ναρκωτικών και άλλων ψυχοτρόπων ουσιών , καθώς και με την ανθυγιεινή διατροφή και την έλλειψη σωματικής άσκησης .
Ακόμη ο Παγκόσμιος Οργανισμός Υγείας καταβάλει προσπάθειες για τη βελτίωση της διατροφής , της ασφάλειας των τροφίμων και την επισιτιστική ασφάλεια και ώστε να είναι σε θέση αυτό να έχει θετική επίδραση στη δημόσια υγεία και την αειφόρο ανάπτυξη .
Ο Π.Ο.Υ . προωθεί την εφαρμογή των κανόνων οδικής ασφάλειας ως μέσο για τη μείωση των τραυματισμών που σχετίζονται με ατυχήματα στο δρόμο . Έχει ακόμα εργαστεί πάνω σε διεθνείς πρωτοβουλίες στον τομέα των χειρουργικών επεμβάσεων , όπως η αναγκαία χειρουργική φροντίδα , η περίθαλψη των τραυματισμένων και η ασφαλής χειρουργική επέμβαση ώστε να βελτιωθούν οι συνθήκες των επεμβάσεων και να αυξηθεί η ασφάλεια για το κοινωνικό σύνολο .
Ο Παγκόσμιος Οργανισμός Υγείας όσον αφορά στην πολιτική της υγείας έχει δύο στόχους : Ο οργανισμός προωθεί τη χρήση των τεκμηριωμένων εργαλείων , προτύπων και προδιαγραφών για την υποστήριξη των κρατών μελών ώστε να ενημερώνονται για τους στόχους της πολιτικής υγείας και να τους εφαρμόζουν .
Επιβλέπει την εφαρμογή του Διεθνούς Υγειονομικού Κανονισμού και δημοσιεύει μια σειρά από ιατρικές ταξινομήσεις , τρεις από τις οποίες είναι η Διεθνής Στατιστική Ταξινόμηση των Ασθενειών ( ICD ) , η Διεθνής Ταξινόμηση της Λειτουργικότητας , της Αναπηρίας και της Υγείας ( ICF ) και η Διεθνής Ταξινόμηση των υγειονομικών παρεμβάσεων ( ICHI ) .
Ακόμη στον τομέα της διεθνούς πολιτικής του οργανισμού περιλαμβάνονται : ο Διεθνής Κώδικας Εμπορίας Υποκατάστατων Μητρικού Γάλακτος ( που εγκρίθηκε το 1981 ) , η Σύμβαση Πλαίσιο για τον Έλεγχο του Καπνού ( που εγκρίθηκε το 2003 ) και ο Παγκόσμιος Κώδικας Πρακτικής για τη Διεθνή πρόσληψη του προσωπικού υγείας ( που εγκρίθηκε το 2010 ) . Όσον αφορά τις υπηρεσίες υγείας , ο Π.Ο.Υ . επιδιώκει να βελτιωθεί η διακυβέρνηση , η χρηματοδότηση , η στελέχωση και η διοίκηση καθώς και η διαθεσιμότητα και η ποιότητα των στοιχείων και ερευνών που χρησιμοποιούνται για την χάραξη πολιτικής .
Προσπαθεί επίσης να εξασφαλίσει τη βελτίωση της πρόσβασης , της ποιότητας και της χρήσης ιατροτεχνολογικών προϊόντων και τεχνολογιών .
Ο Π.Ο.Υ . σε συνεργασία με φορείς και με τις εθνικές κυβερνήσεις προσπαθεί να βελτιώσει τη χρήση των τεχνολογιών αυτών και τη κοινοποίησή τους σχετικά με τη χρήση των ερευνητικών στοιχείων .
Οι υπόλοιποι δύο από τους δεκατρείς στόχους της πολιτικής του Π.Ο.Υ . σχετίζονται με το ρόλο ίδιου : Ο Π.Ο.Υ . μαζί με την Παγκόσμια Τράπεζα συνιστούν τον πυρήνα της ομάδας που είναι υπεύθυνη για τη διαχείριση της Διεθνούς Σύμπραξης Υγείας ( IHP + ) .
Η IHP + είναι μια ομάδα που απαρτίζεται από τις κυβερνήσεις εταίρους , φορείς ανάπτυξης της κοινωνίας , των πολιτών και άλλους με σκοπό τη βελτίωση της υγείας των πολιτών στις αναπτυσσόμενες χώρες.Οι συνεργάτες εργάζονται μαζί για να τεθούν οι διεθνείς αρχές για την αποτελεσματικότητα της βοήθειας και της συνεργασίας για την ανάπτυξη στον τομέα της υγείας .
Η οργάνωση βασίζεται σε συνεισφορές από αναγνωρισμένους επιστήμονες και επαγγελματίες για να φέρει εις πέρας το έργο της , όπως είναι η επιτροπή εμπειρογνωμόνων του Π.Ο.Υ . για τη Βιολογική Τυποποίηση , η επιτροπή εμπειρογνωμόνων για λέπρα , και η Ομάδα Μελέτης του Π.Ο.Υ . για Διεπαγγελματική Εκπαίδευση και συνεργατική πρακτική .
Ο Π.Ο.Υ . διαχειρίζεται ακόμη τη Συμμαχία για την πολιτική υγείας και τα συστήματα έρευνας , με στόχο τη βελτίωση της πολιτικής για την υγεία ενώ αποσκοπεί επίσης στη βελτίωση της πρόσβασης στην έρευνα για την υγεία και τη λογοτεχνία στις αναπτυσσόμενες χώρες , όπως μέσω του HINARI δικτύου .
Κάθε χρόνο η οργάνωση σηματοδοτεί την Παγκόσμια Ημέρα Υγείας και άλλες εορτές εστιάζοντας με τον τρόπο αυτό στην προαγωγή της υγείας .
Η Παγκόσμια Ημέρα Υγείας εμπίπτει στις 7 Απριλίου κάθε έτους , κατάλληλα επιλεγμένη για να ταιριάζει με την επέτειο από την ίδρυση του Π.Ο.Υ .
Πρόσφατα θέματα ήταν : η μετάδοση ασθενειών από φορείς ( 2014 ) , η υγιής γήρανση ( 2012 ) και ο αγώνας κατά των ναρκωτικών ( 2011 ) .
Οι άλλες επίσημες παγκόσμιες εκστρατείες για τη δημόσια υγεία που σημειώνονται από τον Π.Ο.Υ . είναι η Παγκόσμια Ημέρα κατά της Φυματίωσης , η Παγκόσμια Εβδομάδα Εμβολιασμού , η Παγκόσμια Ημέρα κατά της Ελονοσίας , η Παγκόσμια Ημέρα κατά του Καπνίσματος , η Παγκόσμια Ημέρα Αιμοδοσίας , η Παγκόσμια Ημέρα Ηπατίτιδας και η Παγκόσμια Ημέρα κατά του AIDS .
Στο πλαίσιο των Ηνωμένων Εθνών , ο Παγκόσμιος Οργανισμός Υγείας υποστηρίζει την προσπάθεια για την επίτευξη των Αναπτυξιακών Στόχων της Χιλιετίας .
Από τους οκτώ Αναπτυξιακούς Στόχους της Χιλιετίας , τρεις -μείωση της παιδικής θνησιμότητας κατά δύο τρίτα , μείωση των θανάτων των μητέρων κατά τα τρία τέταρτα , και διακοπή και μείωση της εξάπώσης του HIV / AIDS -συνδέονται άμεσα με τους στόχους του Π.Ο.Υ . ενώ οι άλλοι πέντε έχουν συσχετιστεί μεταξύ τους με στόχο να έχουν επιπτώσεις στην παγκόσμια υγεία .
Ο Παγκόσμιος Οργανισμός Υγείας εργάζεται για να παράσχει τα αναγκαία για την υγεία και την ευεξία στοιχεία μέσα από μια ποικιλία από πλατφόρμες συλλογής δεδομένων , συμπεριλαμβανομένων της Παγκόσμιας Έρευνας για την Υγεία που καλύπτουν σχεδόν 400.000 ερωτηθέντων από 70 χώρες , και τη μελέτη για τη Γήρανση και την Υγεία των Ενηλίκων ( SAGE ) που καλύπτει πάνω από 50.000 άτομα ηλικίας άνω των 50 ετών σε 23 χώρες .
Η CHIP ( Country Health Intelligent Portal ) έχει επίσης αναπτυχθεί για να παρέχει ένα σημείο πρόσβασης σε πληροφορίες σχετικά με τις υπηρεσίες υγείας που είναι διαθέσιμες σε διαφορετικές χώρες .
Οι πληροφορίες που συγκεντρώθηκαν σε αυτή την πύλη χρησιμοποιούνται από τις χώρες για τον καθορισμό των προτεραιοτήτων για τις μελλοντικές στρατηγικές ή σχέδια , την εφαρμογή , την παρακολούθηση και την αξιολόγησή τους .
Ο Π.Ο.Υ . έχει δημοσιεύσει διάφορα εργαλεία για τη μέτρηση και την παρακολούθηση της ικανότητας των εθνικών συστημάτων υγείας και του εργατικού δυναμικού της υγείας .
Το Παγκόσμιο Παρατηρητήριο για την Υγεία ( GHO ) είναι κύρια πύλη του Π.Ο.Υ. , η οποία παρέχει πρόσβαση σε δεδομένα και αναλύσεις για τα κυριότερα θέματα υγείας από την παρακολούθηση των καταστάσεων υγείας σε όλο τον κόσμο .