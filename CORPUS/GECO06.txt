Ο Πορτογάλος εξερευνητής Φερνιάο ντο Πό ( Fernão do Pó ) θεωρείται ο πρώτος Ευρωπαίος που ανακάλυψε το νησί Μπιόκο το 1472 , ενώ πορευόταν με σκοπό να βρει την Ινδία .
Ονόμασε το νησί Formosa ( `` Όμορφο '' ) , ωστόσο πολύ σύντομα έλαβε το όνομα του Ευρωπαίου εξερευνητή .
Τα νησιά Φερνάντο Πο και Αννομπόν αποικίστηκαν από την Πορτογαλία το 1474 .
Το 1778 το νησί , τα γειτονικά του νησιά και τα δικαιώματα για εκμετάλλευση της ευρύτερης περιοχής ανάμεσα στον ποταμό Νίγηρα και τον ποταμό Ογκούε παραχωρήθηκαν στην Ισπανική Αυτοκρατορία .
Σε αντάλλαγμα , με τη Συνθήκη του Ελ Πάρδο ( 1778 ) ανάμεσα στη Μαρία Α΄ της Πορτογαλίας και το Βασιλιά Κάρολο Γ΄ της Ισπανίας παραχωρήθηκαν στην τελευταία εδάφη στην Αμερική .
Στο διάστημα ανάμεσα στο 1778 και το 1810 , το έδαφος της Ισημερινής Γουινέας εξαρτήθηκε διοικητικά από τον Αντιβασιλέα του Ρίο ντε λα Πλάτα , με έδρα το Μπουένος Άιρες .
Την περίοδο από το 1827 ως το 1843 οι Βρετανοί κατασκεύασαν μια βάση στο νησί , με σκοπό να καταπολεμήσουν το δουλεμπόριο , η οποία στη συνέχεια μεταφέρθηκε στη Σιέρα Λεόνε έπειτα από συμφωνία με τους Ισπανούς το 1843 .
Το 1844 αποκαταστάθηκε η ισπανική κυριαρχία και η χώρα έγινε γνωστή ως Territorios Españoles del Golfo de Guinea Ecuatorial ( Ισπανικά Εδάφη του Κόλπου της Ισημερινής Γουινέας ) .
Το Ρίο Μούνι , κεντρικό τμήμα του κράτους , έγινε προτεκτοράτο το 1885 και αποικία το 1900 .
Οι διεκδικήσεις εδαφών διευθετήθηκαν με τη Συνθήκη του Παρισιού ( 1900 ) και περιοδικά , οι επαρχίες ενώθηκαν διοικητικά υπό την ισπανική διακυβέρνηση .
Την περίοδο από το 1926 ως το 1959 ενώθηκαν στην αποικία της Ισπανικής Γουινέας .
Η Ισπανία , έπειτα από πιέσεις εθνικιστών στην αφρικανική αποικία και από τα Ηνωμένα Έθνη , ανακοίνωσε το Μάρτιο του 1968 ότι θα παραχωρούσε ανεξαρτησία στην Ισημερινή Γουινέα .
Σε δημοψήφισμα υπό την επίβλεψη παρατηρητών του ΟΗΕ , στις 11 Αυγούστου του 1968 , το 63 % των ψηφισάντων τάχτηκαν υπέρ του Συντάγματος , με βάση του οποίο η χώρα αποκτούσε κυβέρνηση με Γενική Συνέλευση και Ανώτατο Δικαστήριο με δικαστές ορισμένους από τον πρόεδρο .
Το Σεπτέμβριο του 1968 , ο Φρανσίσκο Μασίας Νγκέμα εξελέγη πρώτος Πρόεδρος της χώρας και τον Οκτώβριο παραχωρήθηκε ανεξαρτησία .
Τον Ιούλιο του 1970 ο Μασίας δημιούργησε μονοκομματικό καθεστώς και το 1971 σημαντικά τμήματα του Συντάγματος ανεστάλησαν και το 1972 ο Μασίας ανέλαβε τον πλήρη έλεγχο της κυβέρνησης , διοικώντας ισόβια .
Επί καθεστώτος του Μασίας , το ένα τρίτο του πληθυσμού της χώρας εξορίστηκε ή αφανίστηκε .
Οι εκτελέσεις πολιτικών αντιπάλων , οι θρησκευτικές διώξεις και τα βασανιστήρια ήταν συχνό φαινόμενο .
Η οικονομία κατέρρευσε και οι ξένοι έφυγαν από τη χώρα .
Το 1975 έκλεισαν όλα τα σχολεία στη χώρα και την ίδια τύχη είχαν και οι εκκλησίες , το 1978 .
Παράλληλα , ο δικτάτορας μετονόμασε εαυτόν σε Μασία Νγκέμα Μπιγιόγκο Νιέγουε Ντονγκ και φρόντισε για τον εξαφρικανισμό των ονομάτων των κατοίκων και των τοπωνυμίων .
Τον Αύγουστο του 1979 ο ανεψιός του Μασίας και πρώην διευθυντής στη διαβόητη φυλακή της Μαύρης Ακτής , Τεοδόρο Ομπιάνγκ Νγκέμα Μπασόνγκο κατέλαβε την εξουσία και ανέτρεψε το θείο του , έπειτα από πετυχημένο πραξικόπημα .
Ο Μασίας συνελήφθη , δικάστηκε και εκτελέστηκε την ίδια χρονιά .
Ο Ομπιάνγκ ανέλαβε Πρόεδρος τον Οκτώβριο του 1979 , έδωσε στα τοπωνύμια τα παλιά τους ονόματα και σταδιακά ανέλαβε την ανασυγκρότηση της χώρας .
Το πολίτευμα της χώρας είναι Προεδρική Δημοκρατία .
Δικαίωμα ψήφου στις εκλογές έχουν όσες και όσοι είναι ηλικίας 18 ετών και άνω .
Ο σημερινός Πρόεδρος της Ισημερινής Γουινέας είναι ο απόστρατος Ταξίαρχος Τεοδόρο Ομπιάνγκ Νγκέμα Μπασόνγκο .
Με το Σύνταγμα του 1982 ο Πρόεδρος απέκτησε πολλές εξουσίες , ανάμεσα στις οποίες είναι ο διορισμός των μελών του υπουργικού συμβουλίου , η θέσπιση νόμων με διατάγματα , η διάλυση της Βουλής των Αντιπροσώπων , η διαπραγμάτευση και επικύρωση συμφωνιών , καθώς επίσης και η προκήρυξη βουλευτικών εκλογών .
Ο Ομπιάνγκ παραμένει και Αρχηγός του Στρατού , όπως επίσης και επικεφαλής του Υπουργείου Άμυνας .
Ο πρωθυπουργός διορίζεται από τον Πρόεδρο , ο οποίος ορίζει και τις εξουσίες του .
Ο ρόλος του πρωθυπουργού είναι συντονιστικός σε θέματα της κυβέρνησης , εκτός από την εξωτερική πολιτική , την εθνική άμυνα και την ασφάλεια .
Στις 15 Δεκεμβρίου του 2002 , τα τέσσερα κυριότερα κόμματα της Αντιπολίτευσης αποσύρθηκαν από τις βουλευτικές εκλογές .
Σε αυτές νικητής αναδείχθηκε ο Ομπιάνγκ , ενώ οι Δυτικοί παρατηρητές έκαναν λόγο για νοθεία . Ένα μεγάλο πρόβλημα της χώρας είναι η διαφθορά , που σοβεί ανάμεσα σε διπλωματικούς και πολιτικούς εκπροσώπους .
Ακόμα και υπουργοί έχουν συλληφθεί για εμπόριο ναρκωτικών , πολλές φορές χρησιμοποιώντας διπλωματικούς σάκους ακόμα και τις αποσκευές του προέδρου σε επίσημες επισκέψεις .
Ο σημερινός πρόεδρος δεν έφτασε τη φήμη του αιμοβόρου δικτάτορα , που είχε ο προκάτοχός του , Φρανσίσκο Μασίας Νγκέμα , τον οποίο ανέτρεψε .
Χαρακτηριστικό παράδειγμα της ωμότητας του Μασίας Νγκέμα ήταν η εκτέλεση 150 υπόπτων για σχεδιασμό πραξικοπήματος , ανήμερα τα Χριστούγεννα του 1975 , υπό τους ήχους μπάντας , που έπαιζε το τραγούδι της Μαίρης Χόπκινς Those Were the Days σε εθνικό στάδιο .
Μεγάλο μέρος από το κρατικό εισόδημα ( 370 εκατομ . δολαρίων ) δημεύτηκε από τον πρόεδρο , τη στιγμή που μισό εκατομμύριο άτομα ζουν με λιγότερο από 1 δολάριο τη μέρα , υπάρχουν προβλήματα με την αποχέτευση στην πρωτεύουσα και η χώρα στερείται μέσων μαζικής μεταφοράς .
Επίσης , ελάχιστοι κάτοικοι έχουν πρόσβαση σε ηλεκτρικό και νερό .
Η πολιτική ζωή στη χώρα κυριαρχείται από τις εντάσεις ανάμεσα στο γιο του Ομπιάνγκ , Τεοδορίν , και σε άλλους στενούς συγγενείς με ισχυρά αξιώματα στις δυνάμεις ασφαλείας .
Η δραματική αύξηση της παραγωγής πετρελαίου , από το 1997 και έπειτα , ευθύνεται κάπως για την ένταση αυτή .
Το Νοέμβριο του 2004 ο γιος της πρώην Πρωθυπουργού της Βρετανίας , Μάργκαρετ Θάτσερ , Μαρκ , κατηγορήθηκε ως υποστηρικτής και χρηματοδότης σχεδίου με σκοπό την ανατροπή του Ομπιάνγκ , με πραξικόπημα .
Ως οργανωτής φερόταν ο Σάιμον Μαν .
Επίσης , για το θέμα κατηγορήθηκαν και μυστικές υπηρεσίες της Βρετανίας , των ΗΠΑ και της Ισπανίας .
Ωστόσο , σε έκθεση της Διεθνούς Αμνηστίας , τον Ιούνιο του 2005 αναφέρθηκε ότι η εισαγγελική αρχή απέτυχε να αποδείξει ότι είχε σχεδιαστεί απόπειρα πραξικοπήματος Τον Ιούνιο του 2008 μισθοφόρος κατέθεσε στη δίκη των επίδοξων πραξικοπηματιών και επιβεβαίωσε την εμπλοκή του Μαρκ Θάτσερ , της Ισπανίας και της Νότιας Αφρικής .
Νοτιαφρικανικό δικαστήριο καταδίκασε σε πρόστιμο το Θάτσερ , επειδή είχε χρηματοδοτήσει το πραξικόπημα εν αγνοία του .
Στις 29 Φεβρουαρίου του 2008 ο Πρόεδρος Ομπιάνγκ διέλυσε το Κοινοβούλιο και προκήρυξε βουλευτικές εκλογές για τις 4 Μαΐου , υπογράφοντας διάταγμα .
Στο ίδιο διάταγμα ορίστηκαν και προεδρικές εκλογές για το έτος 2010 , οι οποίες διεξήχθησαν τελικά στις 29 Νοεμβρίου 2009 και είχαν αποτέλεσμα την επανεκλογή του Ομπιάνγκ με ποσοστό άνω του 96 % ..
Στις βουλευτικές εκλογές του 2008 , το Δημοκρατικό Κόμμα Ισημερινής Γουινέας , του Ομπιάνγκ κέρδισε απόλυτη πλειοψηφία εδρών , συγκεντρώνοντας περίπου 100 % .
Το Μάιο του 2012 ανέλαβε νέος πρωθυπουργός ο Βιθέντε Εχάτε Τόμι . Έγινε το 126ο μέλος του ΟΗΕ στις 12 Νοεμβρίου του 1968 .
Η χώρα είναι επίσης μέλος του Διεθνούς Οργανισμού Γαλλοφωνίας , από το 1989 .
Η διαμάχη για τα θαλάσσια σύνορά της με το Καμερούν τέθηκε στο Διεθνές Δικαστήριο .
Επίσης , η Ισημερινή Γουινέα ερίζει με την Γκαμπόν για την κυριαρχία των νησιών στον Όρμο Κορίσκο .
Τέλος , διεκδικεί δικαιοδοσία από τη Νιγηρία και το Καμερούν επί των περιοχών που είναι πλούσιες σε πετρέλαιο στον Κόλπο της Γουινέας .
H Ισημερινή Γουινέα έχει προξενείο στην Ελλάδα .
Στην Ισημερινή Γουινέα υπάρχει Εθνοφρουρά ( Guardia Nacional - Στρατός ξηράς ) , Ακτοφυλακή ( Ναυτικό ) και Πτέρυγα Πολεμικής Αεροπορίας .
Το Φεβρουάριο του 2009 έγινε γνωστό ότι αντάρτες του Κινήματος για την Απελευθέρωση του Δέλτα του Νίγηρα ( MEND ) επιτέθηκαν από θαλάσσης στην πρωτεύουσα Μαλάμπο αλλά απωθήθηκαν .
Αναφέρθηκε ότι οι επιτιθέμενοι ήταν `` πολλοί '' και ότι οι νεκροί από την επίθεση ήταν μόνο αντάρτες .
Η Ισημερινή Γουινέα υποδιαιρείται σε 7 επαρχίες ( σε παρένθεση η πρωτεύουσα της κάθε επαρχίας ) : Οι επαρχίες αυτές υποδιαιρούνται επιμέρους σε νομούς .
Η πλειοψηφία των κατοίκων στη χώρα έχουν καταγωγή από τους Μπαντού .
Η μεγαλύτερη φυλή είναι οι Φανγκ , που απαντώνται στο κεντρικό τμήμα της χώρας και κατάφεραν να κυριαρχήσουν επί των Μπαντού .
Το 80 % του πληθυσμού είναι Φανγκ και απαρτίζουν 67 φυλές .
Αυτοί που είναι στο βορειότερο τμήμα του Ρίο Μούνι ομιλούν τη Φανγκ-Ντουμού , ενώ αυτοί που βρίσκονται στα νότια έχουν για γλώσσα τη Φανγκ-Οκάχ .
Οι δύο διάλεκτοι είναι κάπως διαφορετικές αλλά μπορούν να γίνουν κατανοητές από όλους .
Διάλεκτοι των Φανγκ επίσης ομιλώνται σε μέρη του γειτονικού Καμερούν ( Μπουλού ) και στην Γκαμπόν .
Αυτές οι διάλεκτοι είναι περισσότερο ξεχωριστές .
Οι Μπουλού Φανγκ του Καμερούν ήταν παραδοσιακοί εχθροί των Φανγκ στο Ρίο Μούνι .
Οι Μπούμπι , που αποτελούν το 15 % του πληθυσμού , είναι ιθαγενείς του νησιού Μπιόκο .
Παραδοσιακά , η γραμμή που διαχώριζε τους Φανγκ από τις φυλές στις παραλίες ήταν το χωριό Νιφάνγκ από το Μπάτα .
Επιπρόσθετα , στη χώρα υπάρχουν και παράκτιες φυλές , που πολλές φορές αναφέρονται ως `` Playeros '' ( Άνθρωποι της Αμμουδιάς στα ισπανικά : Ντόβες , Μπουχέμπας , Μπαλένγουες , Κόμπις , και Μπένγκα στην ηπειρωτική χώρα και στα μικρά νησιά , καθώς επίσης και « Φερναντίνος » , κοινότητα Κρεολών , στο Μπιόκο .
Από κοινού , οι ομάδες αυτές συνθέτουν το 5 % του πληθυσμού .
Υπάρχουν επίσης μερικοί Ευρωπαίοι , οι περισσότεροι από τους οποίους είναι Ισπανοί ή πορτογαλικής καταγωγής .
Οι περισσότεροι από τους Ισπανούς έφυγαν από τη χώρα μετά την ανεξαρτησία .
Αυξάνεται ο αριθμός αλλοδαπών από τις γειτονικές χώρες Καμερούν , Νιγηρία και Γκαμπόν , που ζουν στη χώρα .
Η Ισημερινή Γουινέα δέχτηκε πρόσφυγες ασιατικής καταγωγής και νέγρους Αφρικανούς από άλλες χώρες , οι οποίοι εργάζονται σε φυτείες κακάο και καφέ . Άλλοι Αφρικανοί ήλθαν από τη Λιβερία , την Αγκόλα και τη Μοζαμβίκη .
Οι περισσότεροι Ασιάτες είναι Κινέζοι Χαν .
Εξάλλου , Βρετανοί , Γάλλοι και Γερμανοί εγκαταστάθηκαν στη χώρα . Έπειτα από την ανεξαρτησία , χιλιάδες κατοίκων της Ισημερινής Γουινέας έφυγαν στην Ισπανία . Άλλοι 100.000 πήγαν στο Καμερούν , στην Γκαμπόν και στη Νιγηρία , εξαιτίας της δικτατορίας του Φρανσίσκο Μασίας Νγκέμα .
Μερικές κοινότητες ζουν επίσης στη Βραζιλία και σε ισπανόφωνες χώρες της Λατινικής Αμερικής , όπως επίσης και στις ΗΠΑ , στην Πορτογαλία και στη Γαλλία .
Η εξόρυξη πετρελαίου συνετέλεσε στο διπλασιασμό του πληθυσμού της πρωτεύουσας , Μαλάμπο .
Οι ασθένειες όμως είναι πολύ συχνές και ο τυφοειδής πυρετός , η ελονοσία , όπως και η ηπατίτιδα προσβάλλουν τους κατοίκους .
Το προσδόκιμο ζωής στο σύνολο του πληθυσμού , σύμφωνα με εκτιμήσεις του 2019 του Παγκόσμιου Οργανισμού Υγείας ήταν 62,2 χρόνια ( 60,9 χρόνια οι άνδρες και 63,6 οι γυναίκες ) .
Με βάση το αναθεωρημένο άρθρο 4 του Θεμελιώδους Νόμου του Κράτους , επίσημες γλώσσες στη χώρα είναι η ισπανική και η γαλλική .
Οι γλώσσες των αυτοχθόνων αναγνωρίζονται ως μέρη του εθνικού πολιτισμού ( Συνταγματικός Νόμος No . 1/1998 της 21ης Ιανουαρίου ) .
Οι περισσότεροι κάτοικοι μιλούν τα ισπανικά , ιδιαίτερα όσοι ζουν στην πρωτεύουσα Μαλάμπο .
Τα ισπανικά είναι επίσημη γλώσσα από το 1844 .
Τον Ιούλιο του 2007 ο Πρόεδρος Ομπιάνγκ ανακοίνωσε την απόφαση της κυβέρνησής του να καταστεί τρίτη επίσημη γλώσσα η πορτογαλική , προκειμένου η χώρα του να εκπληρώσει τα κριτήρια για να υποβάλει αίτηση ένταξης στην Κοινότητα των Πορτογαλόφωνων Κρατών ( CPLP ) .
Σε επίπεδο εκπαίδευσης και διακίνησης πολιτών , η αφρικανική χώρα θα έχει πολλά οφέλη με την αναβάθμιση από μέλος-παρατηρητή σε πλήρες μέλος της εν λόγω Κοινότητας .
Γύρω στο 5 % του συνολικού πληθυσμού είναι αναλφάβητοι .
Οι περισσότεροι κάτοικοι στη χώρα είναι Χριστιανοί .
Ωστόσο , κυριαρχεί ένας συνδυασμός της Ρωμαιοκαθολικής και της παγανιστικής λατρείας .
Επίσης , υπάρχουν 1.632 Μάρτυρες του Ιεχωβά .
Στη χώρα βρίσκονται αρκετοί πολιτιστικοί οργανισμοί και μορφωτικά ιδρύματα , τα οποία ιδρύθηκαν με χρηματοδότηση κυρίως από την ισπανική κυβέρνηση .
Η Ισημερινή Γουινέα διαθέτει Πανεπιστήμιο , που ονομάζεται Εθνικό Πανεπιστήμιο της Ισημερινής Γουινέας ( UNGE ) με σχολές στο Μαλάμπο και μια σχολή Ιατρικής στην Μπάτα , στην ηπειρωτική χώρα .
Η τελευταία σχολή υποστηρίζεται οικονομικά και επανδρώνεται από την Κούβα .
Εκεί διδάσκουν καθηγητές και γιατροί από τη χώρα αυτή .
Εντός του κράτους , το κύριο μέσο επικοινωνίας είναι τρεις κρατικοί ραδιοφωνικοί σταθμοί των FM .
Υπάρχουν επίσης πέντε ραδιοφωνικοί σταθμοί στα βραχέα κύματα , δύο εφημερίδες και ισάριθμα περιοδικά .
Το εθνικό τηλεοπτικό δίκτυο είναι η Televisión Nacional , η οποία ελέγχεται από την κυβέρνηση ..
Τα πιο πολλά από τα ΜΜΕ αυτολογοκρίνονται και απαγορεύεται διά νόμου να ασκήσουν κριτική σε πολιτικά και δημόσια πρόσωπα .
Τη διεύθυνση των κρατικών ΜΜΕ και του κυριότερου ιδιωτικού ραδιοφωνικού σταθμού έχει ο γιος του Προέδρου , Τεοδορίν Νγκέμα Ομπιάνγκ .
Η αναλογία των τηλεφώνων είναι μικρή , της τάξης των 2 τηλεφωνικών γραμμών ανά 100 άτομα .
Υπάρχει ένα δίκτυο κινητής τηλεφωνίας GSM που καλύπτει το Μαλάμπο , την Μπάτα και αρκετές πόλεις στο ηπειρωτικό τμήμα της χώρας ..
Το 2005 γύρω στο 20 % του πληθυσμού ήταν συνδρομητές σε εταιρείες κινητής τηλεφωνίας .
Η αφρικανική χώρα έχει έναν πάροχο υπηρεσιών Διαδικτύου , που εξυπηρετεί γύρω στους 8.000 χρήστες .
Πριν από την ανεξαρτησία η οικονομία βασιζόταν στην παραγωγή κακάο και η χώρα είχε το μεγαλύτερο κατά κεφαλήν ΑΕΠ στην Αφρική το 1959 .
Η ανακάλυψη εκτεταμένων κοιτασμάτων πετρελαίου το 1996 και η επακόλουθη εκμετάλλευσή τους συνετέλεσε στη δραματική αύξηση του κυβερνητικού εισοδήματος . Έτσι , το 2004 η Ισημερινή Γουινέα ήταν η τρίτη μεγαλύτερη πετρελαιοπαραγωγός χώρα στην Υποσαχάρια Αφρική .
Η παραγωγή πετρελαίου αυξήθηκε σε 360.000 βαρέλια την ημέρα , περισσότερο από τα 220.000 δύο μόλις χρόνια νωρίτερα .
Η δασική εκμετάλλευση , η γεωργία και η αλιεία συνεισφέρουν επίσης κατά πολύ στο Ακαθάριστο Εθνικό Προϊόν .
Η γεωργία που προορίζεται για την παραγωγή αγαθών με σκοπό την κατανάλωση από τους παραγωγούς κυριαρχεί .
Η διακυβέρνηση από τα τυραννικά καθεστώτα μείωσε τις ελπίδες για ανάπτυξη της αγροτικής οικονομίας .
Στα προϊόντα που παράγονται συγκαταλέγονται καφές , κακάο , ρύζι , γλυκοπατάτες , κασάβα ( ταπιόκα ) , μπανάνες , φοινικέλαιο , κτηνοτροφικά προιόντα και ξυλεία .
Επίσης , υπάρχουν βιομηχανίες πετρελαίου και φυσικού αερίου .
Παρά το γεγονός ότι το κατά κεφαλήν ΑΕΠ στη χώρα ήταν πάνω από 30.000 Δολάρια ΗΠΑ το 2004 ( σύμφωνα με το CIA Factbook 50.200 δολάρια ) που για το 2008 ήταν το ένατο υψηλότερο στον κόσμο , η Ισημερινή Γουινέα κατατάσσεται στην 121η θέση ανάμεσα σε 177 χώρες στο Δείκτη Ανθρώπινης Ανάπτυξης του ΟΗΕ .