Πέραν τούτου υποδεικνύουν και τη σημασία της κοινωνικής διαστρωμάτωσης και των εξωτερικών επαφών ως παραγόντων ανάδυσης της κοινωνίας των ανακτόρων . ( ΜΜ IΒ έως ΥΜ ΙΒ : περ . 2000–1470 π.Χ. ) .
Τα πρώτα κτήρια που αναφέρονται ως 'ανάκτορα ' χτίστηκαν στις αρχαιολογικές θέσεις της Κνωσού , των Μαλίων , της Ζάκρου και της Φαιστού στη ΜΜ ΙΒ φάση .
Από αρχιτεκτονικής άποψης είναι μνημειακές κατασκευές ( η συνολική έκταση των δαπέδων ποκίλει από 13.000 τμ2 ( 13 στρέμματα ) στη Κνωσό έως 1.300 τμ2 ( 1.3 στρέμματα ) ( στα Μάλια ) , διατεταγμένες γύρω από μια κεντρική αυλή , με λιθόστρωτη δυτική αυλή και εξελιγμένες τεχνικές οικοδόμησης , όπως οι λίθινοι ορθοστάτες .
Η ομοιομορφία των πρώτων ανακτόρων είναι σχετικά φαινομενική , κάτι που φαίνεται ιδιαίτερα στα Μάλια με το διασκορπισμένο τους περίγραμμα , ενώ είναι πιθανό διακριτά ανακτορικά οικοδομήματα να μην εμφανίστηκαν σε όλο το νησί έως τη ΜΜ ΙΒ , κυρίως στην ανατολική Κρήτη , όπου το εκτεταμένο οδικό δίκτυο , οι σταθμοί και τα παρατηρητήρια οικοδομήθηκαν κατά τη ΜΜ ΙΙ , για να συνδέσουν το Παλαίκαστρο και το κάτω Ζάκρο με το ΝΑ τμήμα του νησιού .
Οι καινοτομίες στην οικονομική και κοινωνική οργάνωση της ύστερης προανακτορικής περιόδου διακρίνονται καλύτερα στο αρχιτεκτονικό περιβάλλον των πρώτων ανακτόρων .
Τα ανάκτορα συσσώρευαν το γεωργικό πλεόνασμα των γαιών τους σε κατασκευές μεγάλων αποθηκών τροφίμων , ώστε να καταστεί δυνατό να χρησιμοποιούνται σε εποχές πίεσης και πιθανώς σε τελετουργικούς εορτασμούς .
Για τη καταγραφή των αποθεμάτων και άλλων στοιχείων χρησιμοποιούνταν δύο είδη γραφών —η αποκαλούμενη κρητική ιερογλυφική ( κυρίως στη Κνωσό και τα Μάλια ) και οι γραμμικές γραφές .
Πινακίδες Γραμμικής Α και Γραμμικής Β βρέθηκαν στη Φαιστό κυρίως .
Στη Φαιστό επίσης χρησιμοποιήθηκαν πήλινες σφραγίδες για τον άμεσο έλεγχο των αποθηκευτικών χώρων και των ίδιων των δοχείων .
Η βιοτεχνική παραγωγή αναπτύχθηκε στα ανάκτορα και είναι πολύ πιθανό το γεγονός ότι τα ανάκτορα μονοπώλησαν πρώτες ύλες όπως ο χαλκός από την Αττική και άλλες πηγές , ο κασσίτερος και το ελεφαντοστούν μέσω της Συρίας .
Ευρήματα πολύχρωμης κεραμεικής στις Καμάρες χαρακτηριστικά της πρωτοανακτορικής περιόδου είναι διαδεδομένα σε διάφορους τόπους της ανατολικής Μεσογείου και στην Αίγυπτο , υποδεικνύοντας δρόμους εμπορίου και σχέσεις ανταλλαγής με τις σημαντικότερες μεσογειακές δυνάμεις .
Οι επαφές με την ελληνική ηπειρωτική χώρα και νησιά του Αιγαίου ( ειδικά τις Κυκλάδες ) είναι πυκνές κατά τη διάρκεια της πρωτοανακτορικής περιόδου και εντείνονται ακόμη περισσότερο στη νεοανακτορική περίοδο .
Οι εικονογραφικές μαρτυρίες και τα τέχνεργα προτείνουν ότι τα ανάκτορα χρησιμοποιούντο επίσης ως τελετουργικά κέντρα ενώ στις λατρευτικές θέσεις περιλαμβάνονται σπήλαια ( π.χ .
Ιδαίον Άντρον και Δικταίον Άντρον ) , πηγές ( π.χ .
Κάτω Σύμη ) , και ιερά σε κορυφές —ιδιαίτερα χαρακτηριστικά του Μινωικού πολιτισμού— ήταν ευρέως διαδεδομένα στην ύπαιθρο .
Τα ανάκτορα έγιναν εστιακά σημεία εγκατάστασης και η αύξηση των εγκαταστάσεων στη Κνωσό μέχρι τη νεοανακτορική περίοδο εκτιμάται σε 0,75 τχ2 , γεγονός που υποδεικνύει πληθυσμό ίσως και 12.000 ατόμων . ( Συγκριτικά , οι Μυκήνες της ( ΥΕ ) Υστεροελλαδικής περιόδου ήταν 0,3 τχ2 , συμπεριλαμβανομένης της περιτοιχισμένης ακρόπολης ) .
Τα εδάφη που ελέγχονταν από τη Κνωσό , τη GAMO και τα Μάλια πιθανώς κάλυπταν έκταση πάνω από 1.000 τετρ . χλμ .
Η μετάβαση από τα παλαιά ή πρώτα ανάκτορα ( της πρωτοανακτορικής ) στα νέα ή δεύτερα ανάκτορα ( της νεοανακτορικής περιόδου ) καθορίζεται από την αναδημιουργία των οικοδομημάτων , μετά από τις καταστροφές —πιθανώς εξαιτίας σεισμού— και στις τρεις σημαντικές θέσεις της Μεσομινωικής ( MM II και IIIA ) .
Τα νέα ανάκτορα γίνονται περισσότερο κατανοητά σε ό , τι αφορά στο τρόπο λειτουργίας τους , καθώς παρουσιάζουν μείζονες αρχιτεκτονικές ομοιότητες .
Διατηρούν πολλούς από τους ρόλους των προκατόχων τους , όπως είναι η αποθήκευση , η τελετουργία , η παραγωγή και η συγκέντρωση πρώτων υλών μέσω των επαφών με την ελληνική ηπειρωτική χώρα και τα αιγαιακά νησιά , την ανατολική Μεσόγειο και την Αίγυπτο .
Με εντυπωσιακό τρόπο αναδεικνύονται αυτές οι επαφές στις Μινωικού ύφους τοιχογραφίες του Τελ Κάμπρι ( Tel Kabri ) στο Ισραήλ και του Τελ ελ-Νταμπ ’ α Tell el-Dab ' a ( αρχαία Αὔαρις ) στο Δέλτα του Νείλου .
Σύμφωνα με τον Όμηρο η Κρήτη ήταν εξαιρετικά πυκνοκατοικημένη την εποχή εκείνη όπως σημειώνει στη ραψωδία 19 της Οδύσσειας . καλὴ καὶ πίειρα , περίρρυτος· ἐν δ᾽ ἄνθρωποι πολλοί , ἀπειρέσιοι , καὶ ἐννήκοντα πόληες· 175 ἄλλη δ᾽ ἄλλων γλῶσσα μεμιγμένη· ἐν μὲν Ἀχαιοί , ἐν δ᾽ Ἐτεόκρητες μεγαλήτορες , ἐν δὲ Κύδωνες , Δωριέες τε τριχάϊκες δῖοί τε Πελασγοί· τῇσι δ᾽ ἐνὶ Κνωσός , μεγάλη πόλις , ἔνθα τε Μίνως ἐννέωρος βασίλευε Διὸς μεγάλου ὀαριστής , 180 πατρὸς ἐμοῖο πατήρ , μεγαθύμου Δευκαλίωνος .
Κάπου υπάρχει η Κρήτη , νησί στη μέση ενός πελάγου βαμμένου στο μαβί , πλούσιο κι εύφορο , θαλασσοφίλητο· το κατοικούν πολλοί , άνθρωποι αναρίθμητοι , σε πόλεις ενενήντα .
Μεικτή η γλώσσα τους κι ανάκατη , ανάλογα με τη φυλή· άλλοι Αχαιοί , άλλοι οι βέροι Κρητικοί γενναίοι , εκεί κι οι Δωριείς στα τρία χωρισμένοι , κι ακόμη οι Κύδωνες κι οι θείοι Πελασγοί .
Ανάμεσά τους η Κνωσός , μεγάλη πόλη , όπου βασίλευε άλλοτε ο Μίνως , στα εννιά του χρόνια του μεγάλου Δία αγαπημένος , 180πατέρας του πατέρα μου , του αντρείου Δευκαλίωνα — Ο Στράβωνας γράφει : τούτων φησὶ Στάφυλος τὸ μὲν πρὸς ἕω Δωριεῖς κατέχειν , τὸ δὲ δυσμικὸν Κύδωνας , τὸ δὲ νότιον Ἐτεόκρητας , ὧν εἶναι πολίχνιον Πρᾶσον , ὅπου τὸ τοῦ Δικταίου Διὸς ἱερόν• τοὺς δ ’ ἄλλους ἰσχύοντας πλέον οἰκῆσαι τὰ πεδία . τοὺς μὲν οὖν Ἐτεόκρητας καὶ τοὺς Κύδωνας αὐτόχθονας ὑπάρξαι εἰκός , τοὺς δὲ λοιποὺς ἐπήλυδας , οὓς ἐκ Θετταλίας φησὶν ἐλθεῖν Ἄνδρων τῆς Δωρίδος μὲν πρότερον νῦν δὲ Ἑστιαιώτιδος λεγομένης•Κατά το Στάφυλο ανατολικά ζούνε οι Δωριείς , δυτικά οι Κύδωνες , στα νότια οι Ετεοκρήτες , με οικισμό τους το Πράσο , όπου βρίσκεται το ιερό του Δικταίου Διός .
Οι υπόλοιποι είναι πιο δυνατοί και κατέχουν τις πεδιάδες .
Είναι εμφανές ότι οι Ετεοκρήτες και Κύδωνες είναι γηγενείς , ενώ οι άλλοι επήλυδες .
Ο Ανδρων λέει πως ήρθαν από τη Θεσσαλία , από τη περιοχή που παλιά λεγόταν Δωρίδα και σήμερα ΕστιώτισαΌταν ο Έβανς έφερε στο φως τη Κνωσό , λόγω της έλλειψης οχυρώσεων , θεώρησε ότι οι Μινωίτες ήταν ένας ειρηνικός λαός και γι'αυτό δημιούργησε τον όρο `` Μινωική Ειρήνη '' ( Pax Minoica ) .
Βέβαια , αυτή η άποψη έχει καταρριφθεί τα τελευταία χρόνια , εξαιτίας της ανακάλυψης οχυρωμένων οικισμών ( λ.χ .
Κομμός και Κουφωτό-Αγία Φωτιά Σητείας ) , όπλων , καθώς επίσης και νωπογραφιών με πολεμικό περιεχόμενο .
Οι Μινωίτες είχαν δημιουργήσει μια μεγάλη θαλασσοκρατία , χάρη στο πανίσχυρο στόλο τους .
Αυτός ήταν και ο λόγος που τα μεγάλα ανάκτορά τους δεν είχαν τείχη .
Ο ιστορικός Θουκυδίδης , παρότι έζησε μία χιλιετία αργότερα , αναφέρει χαρακτηριστικά για το Μινωικό ναυτικό : Ο Μίνως , εξ όσων κατά παράδοσιν γνωρίζομεν , πρώτος απέκτησε πολεμικόν ναυτικόν , και εκυριάρχησεν επί του μεγαλυτέρου μέρους της θαλάσσης , η οποία ονομάζεται σήμερον Ελληνική .
Κατακτήσας τας Κυκλάδας νήσους , ίδρυσεν αποικίας εις τας περισσοτέρας από αυτάς , αφού εξεδίωξε τους Κάρας και εγκατέστησε τους υιούς του ως κυβερνήτας .
Ως εκ τούτου και την πειρατείαν φυσικά κατεδίωκεν όσον ημπορούσεν από την θάλασσαν αυτήν , διά να περιέρχωνται εις αυτόν ασφαλέστερον τα εισοδήματα των νήσων.Στη κορυφή της κοινωνικής πυραμίδας βρισκόταν ο βασιλιάς που ονομαζόταν `` Μίνωας '' , ο οποίος είχε νομοθετική και διοικητική εξουσία .
Ακολουθούσαν οι ευγενείς , οι οποίοι απάρτιζαν το δικαστήριο και πιθανότατα διέθεταν και συμβουλευτική εξουσία .
Υπήρχαν επίσης εξειδικευμένοι αξιωματούχοι , όπως γραμματείς και φοροεισπράκτορες , που ασκούσαν τη γραφειοκρατική εξουσία .
Στο ιερατείο υπήρχαν και άνδρες και γυναίκες .
Ο υπόλοιπος πληθυσμός ασχολούνταν με τη γεωργία και τη κτηνοτροφία ή ήταν τεχνίτες , οι οποίοι συνήθως εργάζονταν στα ανάκτορα .
Οι γυναίκες στη Μινωική Κρήτη κατά πάσα πιθανότητα ήταν εξέχουσες προσωπικότητες , όπως φαίνεται από το πλήθος των γυναικείων αναπαραστάσεων σε δαχτυλίδια , νωπογραφίες και πολλά άλλα έργα τέχνης .
Οι Κουρήτες , οι πρώτοι κάτοικοι της Κρήτης , λέει ο μύθος ότι ήταν οι ιδρυτές των Ολυμπιακών Αγώνων .
Τα πέντε αδέρφια σε μία εξόρμησή τους στα δάση της Πελοποννήσου θέλησαν κάποια στιγμή να ξαποστάσουν .
Για να διασκεδάσουν έκαναν αγώνα δρόμου μεταξύ τους .
Νικητής αναδείχθηκε ο Παιωναίος και ο Ιδαίος Ηρακλής ( ένας από τους Κουρήτες , όχι ο Ηρακλής με τους 12 άθλους ) .
Για τη νίκη τους τους στεφάνωσαν με κλαδιά αγριελιάς .
Σαν ανάμνηση αυτού του γεγονότος κάθε πέντε χρόνια , εφόσον πέντε ήταν και τα αδέρφια , γίνονταν αντίστοιχοι αγώνες , οι οποίοι ο μύθος λέει ότι σταμάτησαν εξαιτίας ενός κατακλυσμού . Ένας άλλος μύθος αναφέρει ότι είχαν ανακαλύψει τον Πυρρίχιο , τον αρχαιότερο ελληνικό πολεμικό χορό , για να καλύπτουν με τον ήχο του το κλάμα του Δία και να μην το ακούει ο Κρόνος .
Ο Νόννος στο έργο του Διονυσιακά αναφέρει : '' Ο πυρρίχιος χορός των Κουρητών έκανε θόρυβο στα αυτιά του Κρόνου και η κλαγγή του ξίφους στην ασπίδα στο όρος Ίδη λειτούργησε σαν αντιπερισπασμός για να εξαπατήσει τον εχθρό ( Κρόνο ) καθώς αναζητούσε την μυστική γέννηση του Δία . `` Μπορεί αυτοί οι μύθοι να μην μπορούν να αποδειχθούν από την αρχαιολογική σκαπάνη , ωστόσο καταδεικνύουν την σχέση των Μινωιτών με τον αθλητισμό και τον χορό , η οποία μάλιστα διαφαίνεται και μέσα από πολλά έργα τέχνης . Έχουν βρεθεί νωπογραφίες που απεικονίζουν σκηνή πυγμαχίας , καθώς επίσης και ταυρομαχίας , τα Ταυροκαθάψια , τα οποία πιστεύεται ότι είχαν θρησκευτικό χαρακτήρα .
Η αρχαιολογική έρευνα έφερε επίσης στο φως μικρά ειδώλια που χορεύουν , καθώς και το πρώτο επιτραπέζιο παιχνίδι , το Ζατρίκιο ( το αρχαιότερο είδος σκάκι ) .
Οι γνώσεις μας σχετικά με την μινωική μουσική είναι ελάχιστες .
Σήμερα γνωρίζουμε με βεβαιότητα , μέσα από έργα τέχνης , ότι οι Μινωίτες χρησιμοποιούσαν σείστρο , ένα αρχαίο κρουστό μουσικό όργανο , λύρα και αυλό .
Το μαλλί προβάτων ήταν η κύρια ίνα που χρησιμοποιούσαν οι Μινωίτες για την κατασκευή ενδυμάτων .
Το λινό από λινάρι ήταν πιθανώς λιγότερο κοινό και λογικά εισήχθη από την Αίγυπτο .
Συγχρόνως , υπάρχουν ενδείξεις για τη χρήση του μεταξιού για την παραγωγή υφασμάτων ( βρέθηκαν κουκούλια μεταξοσκώληκα ) .
Οι άνδρες , στην καθημερινή τους αλλά και στη δημόσια ζωή , φορούσαν το λεγόμενο « ζώμα » , που έμοιαζε με κοντή φούστα ή ποδιά σφιγμένη στη μέση .
Το ζώμα είχε ποικίλους τύπους .
Ο απλούστερος ήταν μια ζώνη και μια ορθογώνια ταινία που ξεκινούσε από τη μέση , περνούσε ανάμεσα στους μηρούς και κατέληγε πάλι σ ’ αυτήν .
Ο πιο περίτεχνος κάλυπτε την περιοχή από τη μέση μέχρι το άνω τμήμα των μηρών σε διάφορα σχήματα και μήκη .
Την ανδρική ενδυμασία χαρακτηρίζουν επίσης οι σφικτές υφασμάτινες , δερμάτινες , ίσως και μεταλλικές ζώνες .
Οι ζώνες ήταν συχνά πλούσια διακοσμημένες και συχνά στα άκρα τους έφεραν κρόσσια ή χάντρες .
Μακρύ ένδυμα έφεραν κάποιες φορές κατά τη διάρκεια τελετουργιών , κυρίως αν ήταν ιερείς , μουσικοί ή άρχοντες .
Χαρακτηριστικά της μινωικής γυναικείας ενδυμασίας είναι το στενό κοντομάνικο -με στενά ή φουσκωτά μανίκια- πουκάμισο ή περικόρμιο , που άφηνε ακάλυπτο το στήθος ή ήταν διαφανές και συγκρατιόταν στο σώμα συχνά με κορδόνια στο ανώτερο μέρος του σώματος , οι μακριές και φαρδιές φούστες με πιέτες και φραμπαλάδες , η κωδoνόσχημη ποδιά με βολάν , που φοριόταν συχνά πάνω από τη φούστα και η σφικτή ζώνη , φουσκωτή ή επίπεδη , που τόνιζε τη μέση .
Τα στοιχεία αυτά γίνονται φανερά όχι μόνο από τις τοιχογραφίες , αλλά και από τα απλούστερα πήλινα ειδώλια .
Ενδιαφέρoν είναι και ο ψηλός γωνιώδης γιακάς , που εμφανίζεται σε μερικά απ ’ αυτά .
Τα ενδύματα κοσμούνταν με επίρραπτες ταινίες στα τελειώματα , φιόγκους , λεπτότατα πέπλα και κοσμήματα από μέταλλο , πέτρα ή κόκαλο , που ράβονταν πάνω τους .
Σε μερικές απεικονίσεις γυναικείων μορφών συναντάται ένα μακρύ φόρεμα χωρίς ζώνη , που μάλλον το φορούσαν σε τελετουργίες οι ιέρειες .
Οι Μινωίτες εμφανίζονται σε άλλες παραστάσεις ξυπόλητοι , σε άλλες με σανδάλια , που προσαρμόζονταν στο πόδι με σχετικά ψηλές ταινίες και σπανιότερα με μπότες . Άνδρες και γυναίκες είχαν κατά κανόνα μακριά και σγουρά μαλλιά .
Τα μακριά μαλλιά των ανδρών ήταν χωρισμένα σε μπούκλες και ενίοτε εμφανίζονται με ξυρισμένο το κεφάλι ή με λίγες τούφες μαλλιών σε μερικά σημεία του κρανίου , ενώ συγχρόνως παρουσιάζονται χωρίς γέννια .
Οι γυναικείες κομμώσεις ήταν περίτεχνες .
Τα μαλλιά ήταν μαζεμένα και έπεφταν μικρές μπούκλες στο μέτωπο και στα αυτιά , ενώ άλλοτε οι μακριές και λεπτές μπούκλες ( « βόστρυχοι » ) στολίζονταν με χάνδρες , « σφηκωτήρες » και περόνες με ένα εξόγκωμα συχνά σε σχήμα άνθους .
Τα υλικά που αξιοποιήθηκαν για την παραγωγή των μινωικών κοσμημάτων περιλάμβαναν μέταλλα όπως χρυσό , ασήμι , χαλκό και επιχρυσωμένο χαλκό .
Χρησιμοποιήθηκαν ημιπολύτιμοι λίθοι όπως κρύσταλλος , carnelian , garnet , lapis lazuli , οψιανός και κόκκινος , πράσινος ή κίτρινος ίασπις .
Ο αμέθυστος ήταν επίσης δημοφιλής και εισήχθη από την Αίγυπτο όπου δεν ήταν πλέον μοντέρνος στα κοσμήματα .
Χρησιμοποιούσαν επίσης σμάλτο , στεατίτη , ελεφαντόδοντο , όστρακα και γυαλί .
Τα κοσμήματα λάμβαναν τη μορφή διαδήμων , περιδεραίων , βραχιολιών , χαντρών , μενταγιόν , κορδελών , στολιδιών ρούχων , καρφιτσών και στολιδιών μαλλιών , θωρακικών , αλυσίδων , δαχτυλιδιών και σκουλαρικιών ..
Η αρχαιογενετική μελέτη με τίτλο `` A European population in Minoan Bronze Age Crete '' που εκδόθηκε το 2013 , μελέτησε το μιτοχονδριακό DNA ( mtDNA ) 37 Μινωικών σκελετών ηλικίας 4,400–3,700 ετών που βρέθηκαν σε σπήλαιο του Οροπέδιου Λασιθίου , και τους συνέκρινε με 135 αρχαίες και σύγχρονες πληθυσμιακές ομάδες , καταλήγοντας στο συμπέρασμα ότι οι Μινωίτες είχαν τη πιο στενή μιτοχονδριακή συγγένεια με τους νεολιθικούς και σύγχρονους πληθυσμούς της Ευρώπης , αποκλείοντας υποθέσεις προέλευσης από τη Βόρεια Αφρική όπως είχε προτείνει ο Άρθουρ Έβανς στο παρελθόν .
Οι ερευνητές συμπέραναν ότι ο Μινωικός πολιτισμός αναπτύχθηκε από αυτόχθονο πληθυσμό της Κρήτης .
Η αρχαιογενετική μελέτη με τίτλο `` Genetic origins of the Minoans and Mycenaeans '' που εκδόθηκε το 2017 κατέληξε στο συμπέρασμα ότι οι Μινωίτες είχαν στενή γενετική σχέση με τους Μυκηναίους , και ότι και οι δύο σχετίζονταν στενά αλλά όχι απόλυτα με τους σύγχρονους Έλληνες .
Η ίδια μελέτη ανέφερε επίσης ότι τουλάχιστον 3/4 του DNA των Μινωιτών και των Μυκηναίων προερχόταν από τους πρώιμους Νεολιθικούς γεωργούς που ζούσαν στη δυτική Μικρά Ασία και το Αιγαίο Πέλαγος ( Μινωίτες ~84–85 % , Μυκηναίοι ~74–78 % ) , ενώ περί το υπόλοιπο 1/4 προερχόταν από αρχαίους πληθυσμούς που σχετίζονταν με τους κυνηγούς-τροφοσυλλέκτες του Καυκάσου και το Νεολιθικό Ιράν ( Μινωίτες ~14–15 % , Μυκηναίοι ~8–17 % ) .