Ο Ερρίκος στην συνέχεια συγκρούστηκε με τον Λουδοβίκο τον Παχύ ο οποίος βρήκε την ευκαιρία να ανακηρύξει τον γιο του Ροβέρτου Γουλιέλμο Κλίτο δούκα της Νορμανδίας , ο Ερρίκος σχημάτισε μια συμμαχία βαρόνων εναντίον του Λουδοβίκου ΣΤ΄ .
Η Αδέλα , ο Θεοβάλδος και η μητέρα του Στέφανου συμμάχησαν με τον Ερρίκο με στόχο να τοποθετήσουν τον Στέφανο στην αυλή του .
Ο Ερρίκος προχώρησε σε νέα εκστρατεία στην Νορμανδία μετά το 1111 όταν επαναστάτες υπό την ηγεσία του Ροβέρτου του Μπελέμ εξεγέρθηκαν εναντίον του , ο Στέφανος ήταν μαζί με τον Ερρίκο στέφτηκε ιππότης ( 1112 ) και ήταν ξανά μαζί με τον βασιλιά όταν επισκέφτηκε το αβαείο του Σαιν Εβρούλ ( 1113 ) .
Ο Στέφανος επισκέφτηκε για πρώτη φορά την Αγγλία το 1113 ή το 1115 σαν μέλος της αυλής του Ερρίκου .
Ο Ερρίκος έγινε ο ισχυρός προστάτης του Στέφανου , ο Ερρίκος διάλεξε τον Στέφανο επειδή ανήκε στο στενό οικογενειακό του περιβάλλον , ήταν σύμμαχος του και το σημαντικότερο δεν ήταν τόσο ισχυρός για να απειλήσει τον γιο και διάδοχο του Γουλιέλμο Άντελιν .
Σαν τρίτος αδελφός ο Στέφανος χρειαζόταν την υποστήριξη ενός ισχυρού βασιλιά για να πάρει τίτλους και αξιώματα κάτι που κατόρθωσε με την υποστήριξη του Ερρίκου .
Μετά την μάχη του Τινσεμπραί ( 1106 ) ο Ερρίκος έκανε κατάσχεση της περιουσίας της κομητείας του Μορτέν από τον Γουλιέλμο του Μορτέν και της Ονούρ οφ Άγ μιας ισχυρότατης κομητείας που ανήκε στον Ροβέρτο Μαλέ .
Στον Στέφανο παραχωρήθηκαν οι τίτλοι αλλά χωρίς τα εδάφη που είχαν κατασχεθεί , το Λάνκαστερ του παραχωρήθηκε μετά την κατάσχεση που έκανε ο Ερρίκος στον Ρογήρο του Πουατεβέν .
Ο Ερρίκος παραχώρησε εδάφη στον Στέφανο στην νότια Νορμανδία αλλά οι ευγενείς της περιοχής εξεγέρθηκαν αναζητώντας υποστήριξη από τον Φούλκων των Ιεροσολύμων .
Ο Στέφανος και ο μεγαλύτερος αδελφός του Θεοβάλδος ηττήθηκαν με αποκορύφωμα την μάχη του Αλανσόν , οι περιοχές δεν ανακτήθηκαν .
Ο βασιλιάς τακτοποίησε τον γάμο του Στέφανου με την Ματθίλδη της Βουλώνης την κόρη του Ευσταθίου Γ΄ της Βουλώνης με προίκα την Βουλώνη και μεγάλες εκτάσεις στα βορειοδυτικά και νοτιοανατολικά της Αγγλίας .
Το 1127 ο ανιψιός του Ερρίκου Α΄ Γουλιέλμος Κλίτο πιθανός διεκδικητής του Αγγλικού θρόνου έγινε κόμης της Φλάνδρας , ο Άγγλος βασιλιάς έστειλε σε αποστολή τον Στέφανο να το αποτρέψει αλλά σε απάντηση ο Γουλιέλμος Κλίτο επιτέθηκε στα εδάφη του Στέφανου στην Βουλώνη .
Ακολούθησε ειρηνική συνθήκη αλλά ο Γουλιέλμος Κλίτο πέθανε την επόμενη χρονιά .
Η πολιτική σκηνή στην Αγγλία άλλαξε δραματικά στην Αγγλία ( 1120 ) με τον θάνατο του γιου και διαδόχου του Ερρίκου Α΄ Γουλιέλμου Αντελίν στο ναυάγιο του λευκού πλοίου το οποίο ξεκίνησε από το Μπαρφλέρ με τον διάδοχο και φίλους του ευγενείς .
Ο Στέφανος είχε προορισμό να ταξιδεύσει με το ίδιο πλοίο αλλά την τελευταία στιγμή άλλαξε γνώμη είτε λόγω υπερφόρτωσης του πλοίου είτε επειδή έπασχε από διάρροια .
Το πλοίο συγκρούστηκε σε ύφαλο , βυθίστηκε και βρήκαν τον θάνατο όλοι οι επιβάτες του .
Με τον θάνατο του Γουλιέλμου Αντελίν η διαδοχή βρέθηκε σε μεγάλη αβεβαιότητα , οι κανόνες που επικρατούσαν εκείνη την εποχή στην δυτική Ευρώπη καθόριζαν τον μεγαλύτερο γιο να κληρονομεί τους τίτλους και τα εδάφη του πατέρα του .
Στο βασίλειο των Φράγκων επικρατούσε η συνήθεια να στέψει ο βασιλιάς τον διάδοχο του όσο ήταν ακόμα ζωντανός κάνοντας σαφή την διαδοχή αλλά αυτό δεν ίσχυε πάντοτε στη Αγγλία .
Σε πολλά άλλα μέρη ο βασιλιάς μοίραζε την περιουσία του στους γιους του με τον μεγαλύτερο γιο να κληρονομεί τους τίτλους και το μεγαλύτερο μερίδιο της περιουσίας ενώ οι μικρότεροι γιοι κληρονομούσαν μικρότερα μερίδια .
Τα προβλήματα γινόντουσαν ακόμα μεγαλύτερα όταν ο βασιλιάς είχε πολλούς φιλόδοξους γιους όπως στην περίπτωση του Γουλιέλμου του Κατακτητή που αρχικά βρέθηκαν σε σύγκρουση ο μεγαλύτερος γιος Ροβέρτος με τα μικρότερα αδέλφια του αλλά ο τελικός κληρονόμος έγινε ο μικρότερος γιος Ερρίκος Α΄ .
Μετά τον θάνατο του Γουλιέλμου Άντελιν ο Ερρίκος είχε μόνο ένα νόμιμο παιδί την Αυτοκράτειρα Ματθίλδη η οποία ως κόρη είχε σημαντικό μειονέκτημα .
Ο Ερρίκος Α΄ προχώρησε σε δεύτερο γάμο με την Αντελίζα του Λουβαίν για να αποκτήσει τον διάδοχο αλλά ο διάδοχος δεν ήρθε και αναγκάστηκε να ανακηρύξει οριστικά διάδοχο του την Ματθίλδη .
Ο Ματθίλδη κατείχε τον τίτλο της Αυτοκράτειρας λόγω του πρώτου της γάμου με τον αυτοκράτορα Ερρίκο Ε΄ που πέθανε ( 1125 ) και στην συνέχεια προχώρησε σε δεύτερο γάμο με τον Γοδεφρείδο Πλανταγενέτη κόμη του Ανζού και γιο του Φούλκωνα του Ιεροσολύμων που τα εδάφη του βρισκόντουσαν δίπλα από το δουκάτο της Νορμανδίας .
O Γοδεφρείδος Πλανταγενέτης σαν Ανδεγαυός ήταν μισητός στην Άγγλο-Νορμανδική αριστοκρατία .
Οι εντάσεις αυξήθηκαν κατακόρυφα επειδή ο Ερρίκος αύξησε σημαντικά τους φόρους για να εξασφαλίσει έσοδα για τους πολέμους αλλά το κύρος και η δημοφιλία του βασιλιά περιόριζαν τις συγκρούσεις όσο ακόμα ζούσε .
Ο Ερρίκος προσπάθησε να δημιουργήσει μια βάση πολιτικής υποστήριξης για την Ματθίλδη στην Αγγλία και στην Νορμανδία γι'αυτό ζήτησε από την αυλή να πάρει όρκους υποστήριξης στην κόρη του τρεις φορές ( 1127 , 1128 , 1131 ) και να αναγνωρίσει τους απογόνους της σαν νόμιμους διαδόχους του Αγγλικού θρόνου .
Ο Στέφανος βρισκόταν ανάμεσα στους ευγενείς που πήραν όρκο το 1127 .
Οι σχέσεις ωστόσο του Ερρίκου Α΄ με την κόρη του και τον γαμπρό του βρέθηκαν σε ένταση τα τελευταία χρόνια του .
Η Ματθίλδη και ο Γοδεφρείδος υποπτεύθηκαν ότι δεν είχαν την υποστήριξη του Ερρίκου , του πρότειναν να δώσει όλα τα κάστρα της Νορμανδίας στην Ματθίλδη και να διατάξει την αριστοκρατία της Νορμανδίας να ορκιστεί ξανά πίστη απέναντι της .
Ο Ερρίκος Α΄ δεν είχε εμπιστοσύνη στον Γοδεφρείδο και δίσταζε να του δώσει περισσότερες εξουσίες όσο ήταν ακόμα ζωντανός .
Μια νέα εξέγερση ξέσπασε στην Νορμανδία , ο Γοδεφρείδος και η Ματθίλδη πήραν το μέρος των επαναστατών .
Ο Ερρίκος Α΄ αρρώστησε και πέθανε στο Λυών-λα-Φορέτ στην διάρκεια αυτής της εξέγερσης .
Ο Στέφανος ήταν διάσημη φυσιογνωμία στην Άγγλο-Νορμανδική κοινωνία εκείνη την εποχή ( 1135 ) , αρκετά πλούσιος , ικανός με μεγάλη δημοτικότητα .
Οι ιστορικοί καταγράφουν με τα καλύτερα λόγια τις συνήθειες και την συμπεριφορά του στους ευγενείς και τους υπηρέτες του όπως και την ευσέβεια του .
Ο Στέφανος είχε έναν προσωπικό εξομολογητή που είχε διοριστεί από τον αρχιεπίσκοπο του Καντέρμπερι , ευνόησε το Τάγμα των Κιστερκιανών με την δημιουργία αβαείων , με αυτόν τον τρόπο κέρδισε περισσότερους συμμάχους στην εκκλησία .
Οι φήμες για την δειλία του πατέρα του Στέφανου στην Α΄ Σταυροφορία κυκλοφορούσαν ακόμα γι'αυτό ο ίδιος ήταν πολύ προσεκτικός όταν είχε σκοπό να αναλάβει στρατιωτικές εκστρατείες .
Η σύζυγος του Ματθίλδη έπαιξε βασικό ρόλο στην διαχείριση της περιουσίας και στην συλλογή κειμηλίων γι'αυτό το ζεύγος έγινε σύντομα το πλουσιότερο στην Αγγλία μετά τον βασιλιά .
Το 1133 ο γνωστός Φλαμανδός ευγενής Γουλιέλμος της Υπρ βρέθηκε στην αυλή του Στέφανου .
Ο μικρότερος αδελφός του Στέφανου Ερρίκος του Μπλουά απέκτησε σημαντικές εξουσίες την εποχή του Ερρίκου Α΄ , έγινε μοναχός στο Αββαείο του Κλυνύ , στην συνέχεια ακολούθησε τον Στέφανο στην Αγγλία και έγινε ηγούμενος στο αβαείο του Γκλάστονμπερι , το πλουσιότερο αβαείο στην Αγγλία .
Ο βασιλιάς τον διόρισε επίσκοπο στο Ουίντσεστερ σε μια από τις πλουσιότερες επισκοπές και του επέτρεψε να κρατήσει και το αβαείο του Γκλάστονμπερι , τα πολλά έσοδα έκαναν τον Ερρίκο τον πλουσιότερο άντρα στην Αγγλία μετά τον βασιλιά .
Ο Ερρίκος του Ουίντσεστερ κατόρθωσε να αλλάξει στην κοινή γνώμη την αρνητική εικόνα που είχαν οι Νορμανδοί βασιλείς σχετικά με την καταπάτηση των δικαιωμάτων της εκκλησίας .
Οι βασιλείς της Νορμανδικής δυναστείας παραδοσιακά είχαν τον απόλυτο έλεγχο της εκκλησίας , από την δεκαετία του 1040 διαδοχικά παπικά διατάγματα απαιτούσαν από τον Άγγλο βασιλιά να συμμορφωθεί με τους κανόνες της παπικής εκκλησίας σύμφωνα με τους οποίους την εξουσία στον κλήρο είχε ο πάπας όπως περιγράφει ο ιστορικός Ρίτσαρντ Χάσκροφτ . Όταν έφτασαν τα νέα για τον θάνατο του Ερρίκου Α΄ επικράτησε συναγερμός σε όλους τους υποψήφιους διεκδικητές του θρόνου .
Ο Γοδεφρείδος και η Ματθίλδη εκείνη την εποχή ήταν στην Νορμανδία σαν αρχηγοί των επαναστατών εναντίον του Ερρίκου , είχαν υποστηρικτές σημαντικά ονόματα ανάμεσα στους οποίους βρισκόταν και ο Ροβέρτος του Γκλόστερ .
Οι περισσότεροι από τους βαρόνους είχαν πάρει όρκο ότι δεν θα επιστρέψουν στην Αγγλία πριν την κηδεία του βασιλιά κάτι που στάθηκε μοιραίο για την Ματθίλδη και τον Γοδεφρείδο .
Ο Στέφανος που βρισκόταν στην Βουλώνη εκμεταλλεύτηκε την ευκαιρία να εκστρατεύσει στην Αγγλία για να αναλάβει τον θρόνο , ο Ροβέρτος του Γκλόστερ είχε υπό την φύλαξη του τα λιμάνια του Ντόβερ και του Καντέρμπερι απαγορεύοντας στον Στέφανο να τα πλησιάσει .
Ο Στέφανος παρ'όλα αυτά κατάφερε να φτάσει στο Λονδίνο στις 8 Δεκεμβρίου και σύντομα απέκτησε τον έλεγχο σε ολόκληρη την Αγγλία .
Τα πλήθη στο Λονδίνο ανακήρυξαν νέο βασιλιά τον Στέφανο με την ελπίδα να δώσει περισσότερα προνόμια στους ίδιους και στην εκκλησία .
Ο μικρότερος αδελφός του Ερρίκος του Μπλουά προανήγγειλε την υποστήριξη της εκκλησίας στον Στέφανο , ο Στέφανος προχώρησε στο Ουίντσεστερ στο οποίο ο Ρογήρος επίσκοπος του Σαλίσμπουρι και καγκελάριος διέταξε να παραδοθεί ο βασιλικός θησαυρός στον Στέφανο .
Στις 15 Δεκεμβρίου ο Ερρίκος προανήγγειλε μεγάλα προνόμια και δωρεές στην εκκλησία , σε αντάλλαγμα ο αρχιεπίσκοπος του Καντέρμπερι και ο παπικός απεσταλμένος τον αναγνώρισαν νέο βασιλιά τον αδελφό του Στέφανο .
Το πρόβλημα το οποίο υπήρχε σχετικά με τον όρκο που είχε δώσει ο Στέφανος στην Ματθίλδη το έλυσε ο ίδιος ο Ερρίκος δίνοντας εγγυήσεις ότι έσφαλε η Ματθίλδη όταν ανάγκασε τον Στέφανο να της δώσει τον όρκο .
Ο Ερρίκος Α΄ είχε φροντίσει με αυτό τον όρκο να εξασφαλίσει την σταθερότητα στο βασίλειο του αλλά μετά τον θάνατο του με την απειλή του χάους κρίθηκε απαραίτητη η στέψη του Στεφάνου σαν βασιλιά .
Ο Ερρίκος του Μπλουά κατάφερε να πείσει τον Ούγο Μπιγκόντ τον βασιλικό οικονόμο του Ερρίκου Α΄ να ορκιστεί ότι ο βασιλιάς άλλαξε γνώμη στο νεκροκρέβατο του ορίζοντας διάδοχο του τον Στέφανο .
Η στέψη του Στέφανου έγινε στις 22 Δεκεμβρίου στο Αββαείο του Ουέστμινστερ .
Η αριστοκρατία των Νορμανδών συγκεντρώθηκε ωστόσο στο Λε Νέουμπουργκ για να ανακηρύξει νέο βασιλιά τον μεγαλύτερο αδελφό του Στέφανου Θεοβάλδο σαν τον ευγενή με τα περισσότερα δικαιώματα επειδή ήταν ο μεγαλύτερος εγγονός του Γουλιέλμου του Κατακτητή .
Ο Θεοβάλδος συνάντησε στις 21 Δεκεμβρίου στο Λιζιέ τους Νορμανδούς βαρόνους και τον Ροβέρτο του Γκλόστερ , τότε έφτασαν τα νέα για την στέψη του Στέφανου σαν βασιλιά της Αγγλίας .
Ο Θεοβάλδος αποφάσισε να μην διχάσει το βασίλειο με νέο εμφύλιο πόλεμο και να αναγνωρίσει τον αδελφό του Στέφανο νέο βασιλιά .
Το Άγγλο-Νορμανδικό βασίλειο δημιουργήθηκε με την Νορμανδική κατάκτηση της Αγγλίας ( 1066 ) , ακολούθησε τα επόμενα χρόνια επέκταση στην Ουαλία .
Το βασίλειο και το δουκάτο κυβερνήθηκαν από έναν αριθμό βαρόνων με εδάφη και από τις δυο πλευρές της Μάγχης και έναν αριθμό μικρότερων βαρόνων με τοπικές ιδιοκτησίες .
Η κατοχή και η επέκταση των εδαφών έγινε βασικά με κληρονομικά δικαιώματα και σε μικρότερο βαθμό από δωρεές του βασιλιά με διατάγματα , οι δωρεές επεκτάθηκαν περισσότερο την εποχή του Ερρίκου Α΄ .
Τα κληρονομικά εδάφη στην Νορμανδία είχαν μεγαλύτερη αξία επειδή η κατοχή τους στο δουκάτο ήταν βέβαιη .
Ο Ερρίκος ενδυνάμωσε την γραφειοκρατία της κεντρικής εξουσίας φέρνοντας τους `` νέους άντρες '' οι οποίοι εκπλήρωσαν τα κενά στην αριστοκρατία που υπήρχαν .
Ο Ερρίκος Α΄ μεγιστοποίησε τα βασιλικά έσοδα , περιόρισε τις δαπάνες δημιουργώντας ένα ισχυρό θησαυροφυλάκιο αλλά και μεγάλες πολιτικές εντάσεις .
Ο Στέφανος υποχρεώθηκε αμέσως μετά την στέψη του να εμπλακεί σε πόλεμο στα βόρεια της Αγγλίας . Όταν έμαθε τον θάνατο του Ερρίκου ο Δαυίδ Α΄ της Σκωτίας επιτέθηκε καταλαμβάνοντας το Καρλάιλ , το Νιούκασλ και άλλα ισχυρά σημεία .
Η βόρεια Αγγλία πάντα βρισκόταν υπό αμφισβήτηση από τους βασιλείς της Σκωτίας ιδιαίτερα το Κάμπερλαντ , ο Δαυίδ Α΄ διεκδικούσε και την Νορθουμβρία λόγω του γάμου της κόρης του με τον Άγγλο-Σάξονα κόμη Γουάλδοφ .
Ο Στέφανος βάδισε γρήγορα βόρεια και συνάντησε τον Δαυίδ στο Ντάραμ .
Μια συνθήκη κλείστηκε ανάμεσα στους δυο βασιλείς σύμφωνα με την οποία ο Δαυίδ έπρεπε να επιστρέψει τις περιοχές που είχε καταλάβει με εξαίρεση το Καρλάιλ και ο Στέφανος με την σειρά του κατοχύρωνε τις περιοχές που είχε στην Αγγλία ο γιος του Δαυίδ Ερρίκος της Σκωτίας μαζί με την κομητεία του Χάντινγκτον .
Επιστρέφοντας νότια ο Στέφανος έστησε την πρώτη του βασιλική αυλή το Πάσχα του 1136 . Ένας μεγάλος αριθμός ευγενών συγκεντρώθηκαν στο Ουέστμινστερ για να τιμήσουν το γεγονός ανάμεσα στους οποίους Άγγλο-Νορμανδοί βαρόνοι και επιφανείς κληρικοί .
Ο Στέφανος εξέδωσε νέα διατάγματα με τα οποία έκανε νέες παραχωρήσεις στην εκκλησία , κατάργησε την πολιτική του Ερρίκου Α΄ για τα βασιλικά δάση και διόρθωσε τις αδικίες του νομικού συστήματος .
Ο Στέφανος εμφανίστηκε σαν συνεχιστής του Ερρίκου Α΄ και κατοχύρωσε τις επτά μεγάλες κομητείες της Αγγλίας στους προηγούμενους κατόχους τους .
Η βασιλική αυλή του Πάσχα ήταν κορυφαίο γεγονός γι'αυτό σπαταλήθηκαν για την διεξαγωγή της πολλά χρήματα , δώρα και υφάσματα .
Ο Στέφανος έκανε μεγάλες παραχωρήσεις εδαφών και έδωσε προνόμια στις εκκλησίες και στα μοναστήρια .
Η άνοδος στον θρόνο του Στεφάνου χρειαζόταν επικύρωση από τον πάπα , την αποστολή ανέλαβαν ο μεγαλύτερος αδελφός του Θεοβάλδος και ο Φράγκος βασιλιάς Λουδοβίκος ο παχύς οι οποίοι εγγυήθηκαν στον πάπα ότι ο Στέφανος έκανε τις μεταρρυθμίσεις που ζητούσε η παπική έδρα από την Αγγλική εκκλησία .