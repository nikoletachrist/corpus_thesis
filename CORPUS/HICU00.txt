Επειδή η γη δημιουργήθηκε με μαγεία , οι Αιγύπτιοι πίστευαν ότι όλα ήταν γεμάτα μαγεία καθώς και κάθε ζωντανό ον απάνω στη γη . Όταν δημιουργήθηκαν οι άνθρωποι , αυτή η μαγεία πήρε τη μορφή της ψυχής , μιας αιώνιας δύναμης που υπάρχει μέσα και με κάθε ανθρώπινο ον .
Η έννοια της ψυχής και των μερών της γνώρισε μεταβολές από το Παλαιό Βασίλειο ως το Νέο Βασίλειο , κάποιες φορές αλλάζοντας και από τη μία δυναστεία στην άλλη , και για παράδειγμα από πέντε μέρη σε επτά και εννιά . Όμως , τα περισσότερα αιγυπτιακά ταφικά κείμενα αναφέρουν εννιά μέρη της ψυχής : χατ ( ή κχατ , ή χα , φυσικό σώμα ) , σαχού ( πνευματικό σώμα ) , ρεν ( όνομα , ταυτότητα ) , μπα ( προσωπικότητα ή ψυχή ) , κα ( « σωσίας » ) , αμπ ( καρδιά ) , σουάτ ( ή σουτ , σκιά ) , χου ( ή χουά ή χα , ευφυΐα ) , σεχέμ ( δύναμη ) , και ακ ( ή αχ ή ακχ , το θεοποιημένο πνεύμα των ενωμένων μερών της ψυχής που έχει μεταβεί στην αιώνια ευδαίμων ζωή ) .
Η αιγυπτιολόγος Rosalie David , εξηγεί ως εξής τις πολλές όψεις της ψυχής : Οι Αιγύπτιοι πίστευαν ότι η ανθρώπινη προσωπικότητα είχε πολλές εκφάνσεις-έννοια που μάλλον εξελίχθηκε κατά τις αρχές του Παλαιού Βασιλείου .
Στη ζωή , το άτομο ήταν μια ενιαία οντότητα , αλλά αν είχε διάγει ενάρετη ζωή , μπορούσε να επίσης να έχει πρόσβαση σε μια πολλαπλότητα από μορφές που μπορούσε να χρησιμοποιήσει στον άλλο κόσμο .
Σε κάποιες περιπτώσεις , οι μορφές αυτές μπορούσαν να χρησιμοποιηθούν προκειμένου ο νεκρός να μπορέσει να βοηθήσει την οικογένεια και τους οικείους του , ή αντίθετα για να πάρει εκδίκηση από τους εχθρούς του.Το χατ , ή αλλιώς το φυσικό σώμα , έπρεπε να υφίσταται προκειμένου το κα να μπορεί να έχει υπόσταση και επίσης να κριθεί από τους φύλακες του Κάτω Κόσμου . Έτσι , ήταν απαραίτητο να διατηρηθεί το σώμα όσο πιο καλά και πλήρως γινόταν , και ο ταφικός θάλαμος να ήταν επίσης όσο το δυνατόν πιο προσωποποιημένος , με ζωγραφιές και αγάλματα του νεκρού που να αναπαριστούν σκηνές θριάμβου από τη ζωή του νεκρού .
Στο Παλαιό Βασίλειο , μόνο ο φαραώ είχε δικαίωμα στην αιωνιότητα , από το Μέσο Βασίλειο και μετά όμως , όλοι ανάλογα με την οικονομική τους δυνατότητα μπορούσαν να εξασφαλίσουν το παραπάνω .
Καθώς η κατάσταση του σώματος ήταν τόσο στενά συνδεδεμένη με την κατάσταση του ατόμου στην άλλη ζωή , μέχρι την εποχή του Μέσο Βασίλειο , όχι μόνο υπήρχαν αναπαραστάσεις σκηνών ευτυχίας και επιτευγμάτων του νεκρού , αλλά και μικρά αγαλματίδια , τα ουσάμπτι , τα οποία πιστευόταν ότι θα έκαναν τις εργασίες εκ μέρους του νεκρού στον άλλο κόσμο .
Πριν ένα άτομο μπορούσε να κριθεί από τους θεούς , το φυσικό ( μουμιοποιημένο ) σώμα έπρεπε να « ζωντανέψει » ξανά με μια σειρά από τελετουργίες , η κυριότερη των οποίων ήταν η τελετή ανοίγματος του στόματος .
Μια πολύ καλή και χαρακτηριστική αναπαράσταση βρίσκεται στον τάφο του φαραώ Σετί Α΄ .
Στους τοίχους του τάφου υπάρχουν οι αναπαραστάσεις των ιερέων που πραγματοποιούν τα τελετουργικά , ενώ από κάτω είναι το κείμενο της τελετής .
Η τελετή αυτή , που μάλλον γινόταν κατά τον ενταφιασμό , είχε σκοπό να το ζωντάνεμα των μελών του σώματος , ώστε το πνευματικό σώμα να μπορεί να κινείται στην επόμενη ζωή .
Αν όλα τα τελετουργικά , τελετές και ξόρκια για το χατ γίνονταν σωστά , και επίσης ο νεκρός κρινόταν άξιος από τον Όσιρι και τους θεούς του Κάτω Κόσμου για να περάσει στην επόμενη ζωή , δημιουργούταν το σαχού ή δηλαδή η πνευματική αναπαράσταση του φυσικού σώματος .
Το πνευματικό αυτό σώμα τότε είχε τη δυνατότητα να αλληλεπιδρά με τις άλλες οντότητες στον άλλο κόσμο .
Ως μέρος ενός μεγαλύτερου συνόλου , του ανχ , το σαχού κάποιες φορές μπορεί να εμφανίζεται ως πνεύμα εκδίκησης που γυρνάει στον κόσμο από τον Κάτω Κόσμο για εκδικηθεί αυτούς που το αδίκησαν . Ένα γνωστό παράδειγμα έχει βρεθεί σε τάφο του Μέσου Βασιλείου όπου ένας άντρας αφήνει γράμμα στην πεθαμένη γυναίκα του , που μπορούμε να υποθέσουμε , τον στοιχειώνει : Τι κακό πράγμα έχω κάνει που έχω φτάσει σε αυτό το σημείο ; Τι σου έχω κάνει ; Αλλά αυτό που έκανες εσύ είναι να απλώσεις τα χέρια σου απάνω μου αν και δεν έχω τίποτα κακό σε εσένα .
Από τον καιρό που έζησα με εσένα ως άντρας σου μέχρι σήμερα , τι σου έχω κάνει ώστε να πρέπει να κρυφτώ ; Όταν αρρώστησες από αρρώστια έστειλα να φέρουν ένα γιατρό… Πέρασα οκτώ μήνες χωρίς να τρώω και να πίνω κανονικά . Έκλαιγα συνέχεια μαζί με την οικογένειά μου μπροστά από το σπίτι μου στη γειτονιά . Έφερα λινά υφάσματα να σε τυλίξω και δεν άφησα καλή πράξη που να μην κάνω για σένα [ στη μνήμη σου ] .
Και τώρα , να , έχω περάσει τρία χρόνια χωρίς να μπω σε σπίτι , αν και δεν είναι σωστό ένας σαν κι εμένα [ της τάξης μου ] να το κάνει αυτό [ δεν είναι υποχρεωμένος να κρατήσει το πένθος τόσο καιρό ] .
Αυτά έκανα για χάρη σου .
Αλλά , να , δεν γνωρίζεις το καλό από το κακό .Ένα σημαντικό μέρος της έννοιας της ψυχής για τους αρχαίος Αιγύπτιους ήταν η καρδιά , αμπ .
Η καρδιά πιστευόταν ότι δημιουργούταν από μία σταγόνα αίμα από την καρδιά της μητέρας , που λαμβανόταν κατά τη σύλληψη .
Για τους αρχαίους Αιγύπτιους η καρδιά ήταν η έδρα του συναισθήματος , της σκέψης , της θέλησης και της πρόθεσης , όπως φαίνεται και από τις πολλές εκφράσεις της αιγυπτιακής γλώσσας που περιλαμβάνουν τη λέξη αμπ .
Στα αρχαία αιγυπτιακά η λέξη γενικά σήμαινε την καθεαυτό καρδιά , αντί την μεταφορική χρήση της λέξης . Όμως , οι αρχαίοι Αιγύπτιοι δεν έκαναν καμία διάκριση μεταξύ του μυαλού και της καρδιάς όσον αφορά το συναίσθημα ή τις σκέψεις .
Τα δύο αυτά ήταν συνώνυμα .
Στην αιγυπτιακή θρησκεία , η καρδιά ήταν το κλειδί για τη μεταθανάτια ζωή . Ήταν σημαντικό να επιβιώσει μετά το θάνατο στο επέκεινα , όπου έδινε μαρτυρία υπέρ ή κατά του κατόχου της . Όπως το φυσικό σώμα , η καρδιά λοιπόν ήταν σημαντικό μέρος της κρίσης στον άλλο κόσμο , και έπρεπε να διατηρηθεί προσεκτικά , και να τοποθετηθεί μέσα στο σώμα με ένα φυλακτό σκαραβαίο καρδιάς από πάνω της .
Πιστευόταν ότι η καρδιά εξεταζόταν από τον Άνουβι και άλλες θεότητες κατά το Ζύγισμα της Καρδιάς .
Αν η καρδιά ζύγιζε περισσότερο από το φτερό της Μάατ , την καταβρόχθιζε αμέσως η θεότητα τέρας Αμμούτ , και η ψυχή στερούνταν την αιωνιότητα .
Το κα ήταν η αιγυπτιακή έννοια για την ζωτική ουσία , που διαφοροποιούσε ένα ζωντανό από ένα νεκρό πρόσωπο , με το θάνατο να συμβαίνει όταν το κα εγκατέλειπε το σώμα .
Σύμφωνα με μια εκδοχή στην αιγυπτιακή μυθολογία , ο θεός Χνουμ έφτιαχνε τα σώματα των μικρών παιδιών στο τροχό της πηλοποιίας του , και τα έβαζε στα σώματα των μητέρων τους .
Πιστευόταν ότι η Χεκέτ ή η Μεσκνέτ , ανάλογα με τη μυθολογία κάθε περιοχής , εμφυσούσε στον νέο άνθρωπο το κα τη στιγμή της γέννησής του ως το μέρος της ψυχής τους που τους καθιστούσε ζωντανούς .
Η έννοια του κα ομοιάζει με την έννοια του πνεύματος σε άλλες θρησκείες .
Οι Αιγύπτιοι επίσης πίστευαν ότι το κα συντηρούνταν με βρώση και πόση .
Για αυτό το λόγο προσφέρονταν στους νεκρούς τροφή και πόση , αν και ήταν το κα-αού των προσφορών αυτών , δηλαδή η πνευματική ουσία , που κατανάλωνε το κα του νεκρού , και όχι η φυσική μορφή των προσφορών .
Το κα συχνά αναπαρασταινόταν στη αιγυπτιακή εικονογραφία ως μια δεύτερη εικόνα του βασιλιά , που είχε ως αποτέλεσμα την απόδοση της λέξης στα πρώτα έργα της αιγυπτιολογίας ως σωσίας ( ή διπλό ) .
Το μπα αποτελούσε οτιδήποτε κάνει ένα άτομο μοναδικό , και είναι έννοια παρόμοια με την « προσωπικότητα » , ή με άλλες ερμηνείες την « ψυχή » .
Με την έννοια του συνόλου των μοναδικών χαρακτηριστικών , και τα άψυχα πράγματα μπορούσαν να έχουνε μπα , και όντως , κατά την περίοδο του Παλαιού Βασιλείου οι πυραμίδες συχνά αποκαλούνταν μπα του ιδιοκτήτη τους .
Το μπα ως μέρος του ατόμου πιστευόταν ότι θα ζούσε μετά το θάνατο του σώματος , και κάποιες φορές απεικονίζεται ως πουλί με ανθρώπινο κεφάλι ( ίδιο με του νεκρού ) να πετάει έξω από το τάφο για να ενωθεί με το κα στην μεταθανάτια ζωή .
Στα Κείμενα των Σαρκοφάγων , μια μορφή του μπα που υπάρχει μετά το θάνατο είναι σωματική —τρώγοντας , πίνοντας και ζευγαρώνοντας .
Ο αιγυπτιολόγος Louis Žabkar υποστηρίζει ότι το μπα δεν είναι απλά ένα μέρος του ατόμου , αλλά « το ίδιο το πρόσωπο » , αντίθετα από την έννοια της ψυχής στην Ελληνική ή ύστερη Ιουδαϊκή , Χριστιανική ή Μουσουλμανική σκέψη .
Η ιδέα μιας εντελώς μη υλικής υπόστασης ήταν τόσο ξένη στην αιγυπτιακή σκέψη , που όταν ο Χριστιανισμός διαδόθηκε στην Αίγυπτο , δανείστηκε την ελληνική λέξη ψυχή για να την αντίστοιχη έννοια , αντί για τον όρο μπα .
Ο Žabkar συμπεραίνει ότι η έννοια του μπα ήταν τόσο συγκεκριμένη για τους αρχαίους Αιγυπτίους , που δεν πρέπει να μεταφράζεται αλλά να παραθέτεται στη βιβλιογραφία αμετάφραστη και με περιφραστική περιγραφή ως ένα από τα πλαίσια περιγραφής για το άτομο , που ίσχυε για τους αρχαίους Αιγυπτίους .
Σε άλλο πλαίσιο αναφοράς για το μπα , αυτό απεικονίζεται στο Βιβλίο των Νεκρών ' να επιστρέφει στην μούμια και να συμμετέχει στη ζωή έξω από τον τάφο σε μη υλική μορφή , πλαίσιο το οποίο απηχεί την ηλιακή θεολογία του κατά την οποία ο Ρα ενώνεται κάθε βράδυ με τον Όσιρι .
Η λέξη μπαουά , πληθυντικός της λέξης μπα , σήμαινε περίπου `` επιβλητικότητα '' , `` δύναμη '' , και `` φήμη '' , ειδικά για θεότητα . Όταν μια θεότητα επενέβαινε στις ανθρώπινες υποθέσεις , λεγόταν ότι ενεργούσε το μπαουά της θεότητας αυτή .
Το ακ , ή αχ , ή ακχ , `` αυτό που ( μαγικά ) ενεργεί '' , ήταν μια έννοια που είχε διαφορετικές διακυμάνσεις κατά τη διάρκεια της αιγυπτιακής ιστορίας .
Συνδεόταν με τη σκέψη , αλλά όχι ως ενέργεια του μυαλού .
Αντίθετα , ήταν η νοημοσύνη ως ζωντανή οντότητα .
Το ακ έπαιζε επίσης ρόλο στην μεταθανάτια ζωή .
Μετά το θάνατο του χουάτ , του φυσικού σώματος , το μπα και το κα επανενώνονταν για να ζωοποιήσουν και πάλι το ακ .
Αυτή η ζωοποίηση ήταν δυνατή μόνο αν πραγματοποιούνταν όλες οι απαραίτητες ταφικές τελετές , τις οποίες ακολουθούσαν συνεχείς προσφορές προς το νεκρό .
Η τελετουργία ονομαζόταν σ-ακ `` η πραγμάτωση ( ενός νεκρού ) σε ( ζωντανό ) ακ '' .
Με αυτή την έννοια , κατά την Εικοστή Δυναστεία η έννοια εξελίχθηκε σε ένα είδος φαντάσματος ( όταν ο τάφος δεν ήταν στην κατάσταση που έπρεπε ) . Ένα ακ μπορούσε να κάνει είτε κακό είτε καλό στους ζωντανούς , προκαλώντας για παράδειγμα εφιάλτες , αισθήματα ενοχής , αρρώστιες κ.τ.λ .
Μπορούσαν επίσης να το επικαλεστούν με προσευχές ή γράμματα που άφηναν στο ταφικό ναό του νεκρού , προκειμένου να βοηθήσει μέλη της οικογένειας , παρεμβαίνοντας για παράδειγμα σε διενέξεις , κάνοντας εκκλήσεις σε νεκρά άτομα ή θεότητες , με δυνατότητα να επηρεάζει τα πράγματα στη γη για το καλύτερο , ή και για επιφέρει τιμωρία .
Ο αποχωρισμός του ακ και η επανένωση του κα με το μπα μετά το θάνατο , μπορούσαν να γίνουν μόνο με τις κατάλληλες προσφορές και γνωρίζοντας τα συγκεκριμένα αποτελεσματικά ξόρκια , διατρέχοντας πάντα τον κίνδυνο το άτομο να πεθάνει ένα δεύτερο θάνατο , αν τα παραπάνω αποτύγχαναν .
Η αρχαία αιγυπτιακή ταφική λογοτεχνία ( όπως τα Κείμενα των Σαρκοφάγων και το Βιβλίο των Νεκρών ) είχε ακριβώς σκοπό να βοηθήσει το νεκρό να μην `` πεθάνει για δεύτερη φορά '' και να μπορέσει να γίνει ακ .
Ως μέρος της ψυχής , το όνομα το ατόμου ( ρεν ) δινόταν στη γέννηση και οι Αιγύπτιοι πίστευαν ότι θα ζούσε όσο αυτό αναφερόταν , κάτι που εξηγεί γιατί γίνονταν προσπάθειες να το προστατέψουν και να το τοποθετήσουν πολλές φορές σε γραπτά .
Είναι η ταυτότητα του ατόμου , οι εμπειρίες του , και οι αναμνήσεις όλης του της ζωής . Ένα μέρος του Βιβλίου των Αναπνοών , που προέρχεται από το Βιβλίο των Νεκρών , ήταν ένας τρόπος για να εξασφαλιστεί η επιβίωση του ονόματος .
Συνήθως χρησιμοποιούνταν η δέλτος ( το οποίο μπορούμε να πούμε ότι ήταν ένα « μαγικό σκοινί » ) για την προστασία του ονόματος .
Αντίθετα , η απάλειψη του ονόματος , όπως για παράδειγμα στην περίπτωση του Ακενατόν από όλα τα μνημεία , ισοδυναμούσε με τη διά παντώς απαλοιφή της μνήμης , την καταδίκη της διαγραφής από την αιώνια ύπαρξη του ονόματος , και κατ ’ επέκταση , του κατόχου του .
Η απαλοιφή του ονόματος του προηγούμενου ιδιοκτήτη ή εντολέα από μνημεία και αγάλματα και η αντικατάστασή του με το όνομα του νέου , αρκούσε να πιστώσει στον τελευταίο την ιδιοκτησία .
Σε όσα περισσότερα μνημεία και μέρη χρησιμοποιούνταν το όνομα , τόσο μεγαλύτερη ήταν η πιθανότητα να επιβιώσει για να διαβάζεται και να λέγεται στο διηνεκές .
Ο Ραμσής Β΄ ακολούθησε ευρέως αυτήν την τακτική , οικειοποιούμενος δεκάδες μνημεία και αγάλματα .
Η σκιά ενός ατόμου είναι πάντα παρούσα .
Γι ’ αυτό το λόγο , οι Αιγύπτιοι υπέθεσαν ότι η σκιά περιέχει κάτι από το άτομο στο οποίο ανήκει .
Βάσει αυτής συσχέτισης , τα αγάλματα προσώπων ή θεοτήτων κάποιες φορές αναφέρονταν ως σκιές .
Η σκιά επίσης ήταν αντιπροσώπευση της μορφής του θανάτου , και απεικονιζόταν χαρακτηριστικά ως μια μικρή ανθρώπινη φιγούρα εντελώς μαύρη . Έχουμε πολύ ελάχιστα γραπτά στοιχεία για την έννοια του χου ( ή χουά ή χα ) , το μέρος της ψυχής που αφορά την ευφυΐα και την πρόθεση .