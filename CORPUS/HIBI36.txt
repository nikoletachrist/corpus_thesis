Έμεινε πολύ μικρός ορφανός από πατέρα και έτσι άρχισε να δουλεύει σε πλοία συγγενών του , κυρίως σ ' αυτό του θείου του Μπουρέκα .
Αρχικά το όνομά του ήταν « Κανάριος » και τελικά έγινε Κανάρης . Όταν πέθανε ο θείος του , στου οποίου το μικρό εμπορικό πλοίο εργαζόταν , ανέλαβε καπετάνιος ο ίδιος σε ηλικία 20 ετών .
Πήγε στην Οδησσό για πρώτη φορά το 1820 . Ήξερε για τη Φιλική Εταιρεία αλλά δεν είχε γίνει μέλος της . Όταν έμαθε ότι ξέσπασε η επανάσταση στη Μολδαβία από τον Αλέξανδρο Υψηλάντη , έσπευσε αυθόρμητα να πάρει μέρος στον πρώτο « πολεμικό στόλο » των Ψαριανών υπό τον Νικολή Αποστόλη .
Από τους πρώτους μήνες ο Κανάρης ξεχώρισε για το θάρρος του και την αποφασιστικότητά του , κάνοντας επιδρομές στα μικρασιατικά παράλια ενώ κατόπιν εντάχθηκε στα πυρπολικά .
Η ανατίναξη ενός τουρκικού δικρότου * στην Ερεσό από τον Δημήτριο Παπανικολή τον παρακίνησε σε ανάλογο εγχείρημα .
Τον Ιούνιο του 1822 , αφού ο ελληνικός στόλος δεν κατάφερε να σώσει τη Χίο από την τουρκική σφαγή , ο Κανάρης ανέλαβε να βάλει μπουρλότο στη ναυαρχίδα του Καρά Αλή , του επικεφαλής του στρατού που έσφαξε τους κατοίκους και έκαψε το νησί .
Την επιχείρηση θα εκτελούσαν τα πυρπολικά του Κανάρη και του Ανδρέα Πιπίνου .
Στο εγχείρημα βοήθησαν δύο παράγοντες : αφενός ότι η νύχτα ήταν πολύ σκοτεινή καθώς δεν είχε φεγγάρι και αφετέρου ότι στο κατάφωτο κατάστρωμα της ναυαρχίδας οι περίπου 2.000 Τούρκοι γιόρταζαν το Μπαϊράμι κι έτσι τα μέτρα φρούρησης ήταν ελλιπή .
Η φωτιά απ ' το μπουρλότο μεταδόθηκε ταχύτατα στο καράβι .
Πριν προλάβουν να απομακρυνθούν απ ' αυτό οι πρώτες σωστικές λέμβοι , η φωτιά έφτασε στην πυριτιδαποθήκη , η οποία ανατινάχθηκε .
Ως αποτέλεσμα τα θύματα ήταν πάρα πολλά .
Μεταξύ αυτών ο ναύαρχος Καρά Αλής , αξιωματικοί του και πολλοί ναύτες .
Το πυρπολικό του Πιπίνου προσέγγισε την υποναυαρχίδα αλλά δεν κατάφερε να την καταστρέψει .
Της προκάλεσε όμως αρκετές ζημιές .
Η ανατίναξη της τουρκικής ναυαρχίδας υπήρξε ένα από τα χαρακτηριστικότερα γεγονότα του κατά θάλασσαν αγώνα , έκανε δε πολύ μεγάλη εντύπωση στην Ευρώπη .
Χρησιμοποιώντας σημερινή ορολογία , θα λέγαμε ότι βοήθησε επικοινωνιακά πολύ την Επανάσταση .
Τόσο μεταξύ των επαναστατημένων Ελλήνων όσο και μεταξύ των Ευρωπαίων , ο Κανάρης πλέον ήταν ήρωας .
Η δράση του βεβαίως συνεχίσθηκε καθώς συνέχισε με μεγαλύτερη αποφασιστικότητα τον αγώνα .
Ο Κακλαμάν Πασάς Μεχμέτ τοποθετήθηκε νέος ναύαρχος στη θέση του Καρά Αλή .
Τον Οκτώβριο του 1822 βγήκε με το στόλο του στο Αιγαίο για να ανεφοδιάσει τα τουρκικά φρούρια στην Πελοπόννησο και να καταστείλει την Επανάσταση στα νησιά .
Αγκυροβόλησε στην Τένεδο .
Αλλά στις 29 Οκτωβρίου 1822 , ο Κανάρης , συνοδευόμενος από το Δημήτριο Βρατσάνο , πέρασε ανάμεσα από τον τουρκικό στόλο και μην μπορώντας να προσεγγίσει το πλοίο του ναυάρχου , την καπουδάνα , κόλλησε το πυρπολικό του στην αντιναυαρχίδα « Ρίαλα-Γεμισί » και την τίναξε στον αέρα . Έχασαν τη ζωή τους 800 μέλη του πληρώματος , Τούρκοι αλλά και Χριστιανοί ναύτες που υπηρετούσαν στον οθωμανικό στόλο .
Ο Κακλαμάν Πασάς Μεχμέτ σήκωσε άγκυρα και κατέφυγε με τη βοήθεια ούριου ανέμου στο Τσανάκ-Καλεσί , στον Ελλήσποντο .
Τον επόμενο χρόνο , ο Κανάρης πραγματοποίησε επιθέσεις στα μικρασιατικά παράλια , αλλά χωρίς μεγάλη επιτυχία .
Δεν μπόρεσε , επίσης , να κάνει τίποτε όταν το 1824 ο Χοσρέφ-Μεχμέτ Πασάς κατέστρεψε τα Ψαρά . Όμως , τον Αύγουστο του 1824 πυρπόλησε μια μεγάλη φρεγάτα του Χοσρέφ στη Σάμο και μια κορβέττα στη Μυτιλήνη .
Η έλλειψη πόρων , ωστόσο , αποσυντόνισε το ναυτικό των Ελλήνων .
Οι ναύτες έπαιρναν τα πλοία , σήκωναν όποια σημαία ήθελαν και επιδίδονταν στην πειρατεία .
O Κανάρης κατάφερνε να επιβάλλει την πειθαρχία στα δικά του πληρώματα .
Αλλά κι αυτός μέσα σ ' αυτό το καθεστώς αναρχίας παραλίγο να σκοτωθεί το 1825 στην Αίγινα , την εποχή που η Λασκαρίνα Μπουμπουλίνα έχανε τη ζωή της στις Σπέτσες κατά τη διάρκεια μιας οικογενειακής διαμάχης .
Το καλοκαίρι του 1825 ο Λάζαρος Κουντουριώτης συνέλαβε ένα παράτολμο εγχείρημα , το οποίο , κατόπιν έγκρισης της ελληνικής επαναστατικής διοίκησης , ανέλαβε να φέρει σε πέρας ο Κανάρης .
Ο Μωχάμετ Άλη είχε συγκεντρώσει στην Αλεξάνδρεια περίπου 60 μεγάλα πολεμικά και τριπλάσια φορτηγά πλοία .
Μ ' αυτά προετοίμαζε το καλοκαίρι του 1825 να στείλει στρατό στην επαναστατημένη Ελλάδα ( ο οποίος στρατός χρησιμοποιήθηκε αργότερα στην άλωση του Μεσολογγίου ) .
Το σχέδιο του Κανάρη προέβλεπε να πάνε κάποια ελληνικά πλοία στην Αλεξάνδρεια και να κάψουν τον αιγυπτιακό στόλο . Έτσι θα σταματούσε και το λαθρεμπόριο που έκαναν Γάλλοι , φίλοι του Μωχάμετ Άλη , σε βάρος του ελληνικού αγώνα .
Το σχέδιο εγκρίθηκε και η αρχηγία του ελληνικού στόλου ανατέθηκε στον πλοίαρχο Μανόλη Τομπάζη .
Στις 10 Αυγούστου 1825 , ο Τομπάζης και ο Αντώνιος Κριεζής , μαζί με τα πυρπολικά του Αντώνιος Βώκος , του Μανώλη Μπούτη και του Κανάρη , έφθασαν έξω από την Αλεξάνδρεια .
Την έκτη εσπερινή ώρα που έφθασαν προ της Αλεξάνδρειας , έπλεε μεν ούριος άνεμος αλλά για να μπουν μέσα στο λιμάνι χρειάζονταν κάποιον πιλότο επειδή υπήρχαν πολλοί ύφαλοι .
Ο Κανάρης θεώρησε ότι έπρεπε να επιτεθεί άμεσα γιατί ήταν τέτοια η διάταξη των αιγυπτιακών πλοίων που με τον άνεμο ο οποίος φυσούσε , θα υφίσταντο πανωλεθρία σε μια επίθεση με πυρπολικά .
Εξαπατώντας τον πιλότο , ύψωσε ρωσική σημαία και μπήκε μόνος του στο λιμάνι .
Προσπάθησε να πλησιάσει τον εχθρικό στόλο αλλά ο άνεμος έπεσε ξαφνικά , οπότε άρχισε να κόβει βόλτες μέσα στο λιμάνι , προσπαθώντας να φθάσει στον μυχό . Όταν βρέθηκε δίπλα στο γαλλικό πολεμικό « Μέλισσα » , κατάλαβε ότι είχε γίνει αντιληπτός . Έβαλε λοιπόν φωτιά στο πυρπολικό , μπήκε με τους ναύτες του στη βάρκα διαφυγής και προσπάθησε να βγει απ ' το λιμάνι .
Το πλήρωμα της « Μέλισσας » άρχισε να πυροβολεί και το πυρπολικό και τη βάρκα του Κανάρη .
Ο άνεμος δυνάμωσε και το πυρπολικό , καιόμενο , πλησίασε τον αιγυπτιακό στόλο απειλητικά .
Ο πλοίαρχος Αργκύς , κυβερνήτης της « Μέλισσας » έγραψε στην έκθεσή του : « Εάν το πλοίον αυτό προσκολλάτε κατά κακήν μοίραν εις την φρεγάταν της πρωτοπορίας , η σύγχυσις ήθελε εμπέσει εις τον υπόλοιπον στόλον , τα δε άλλα δύο πυρπολικά ήθελον προσδράμει , προσβάλλοντα έτερα πλοία .
Η καταστροφή θα ήτο τρομερά , ολοκληρωτική δε η νίκη των Ελλήνων .
Αλλ ' η Μέλισσα κατά κάποιον τρόπο τους παρημπόδισε » .
Ο Κανάρης , ενώ έβαλλαν εναντίον του και από τα πλοία και από παράκτια πυροβολεία , κατάφερε να διαφύγει και να φθάσει στον ελληνικό στόλο , ο οποίος είχε ήδη υψώσει ελληνική σημαία .
Ο Μωχάμετ Άλη πήρε μερικά πλοία και κυνήγησε τους Έλληνες μέχρι τις ακτές της Καραμανίας χωρίς αποτέλεσμα .
Το ότι ο στόχος δεν επετεύχθη δεν οφείλεται σε λάθος του Κανάρη και ούτε μειώνει το μεγαλείο του εγχειρήματος .
Οι επαναστατημένοι Έλληνες θεώρησαν την πράξη του Κανάρη πλήρη τόλμης και πατριωτισμού αλλά κάποιοι Ευρωπαίοι δυσαρεστήθηκαν και την είδαν σαν αχαρακτήριστη πειρατική πράξη λόγω της χρήσης ξένης σημαίας υπό επισήμου καταδρομέως .
Η αγγλόφιλη « Εφημερίς της Ύδρας » , σε μια εποχή που υπήρχαν διαμάχες για το ζήτημα της βασιλικής υποψηφιότητας ( κάθε μεγάλη δύναμη ήθελε ο νέος βασιλιάς των Ελλήνων να προέρχεται από τον δικό της βασιλικό οίκο ) κατηγόρησε τους Γάλλους επειδή ο φιλοτουρκισμός τους έγινε αιτία να ματαιωθεί ένα μεγάλο απελευθερωτικό εγχείρημα .
Ο Κανάρης φαίνεται πως δεν έβλεπε τους Γάλλους ως εχθρούς .
Αντιθέτως , έστειλε τον γιο του , τον Θεμιστοκλή , να εκπαιδευθεί στο Παρίσι υπό την επίβλεψη τού εκεί Φιλελληνικού Κομιτάτου , το οποίο άλλωστε τον είχε προσκαλέσει .
Το 1826 τοποθετήθηκε κυβερνήτης του νέου πλοίου « Ελλάς » και το 1827 εξελέγη πληρεξούσιος των Ψαρών στην Εθνοσυνέλευση της Τροιζήνας .
Ο Κωνσταντίνος Κανάρης ήταν ένα από τα λίγα πρόσωπα στα οποία είχε εμπιστοσύνη ο Ιωάννης Καποδίστριας , ο πρώτος κυβερνήτης της ανεξάρτητης Ελλάδος .
Ο Καποδίστριας θα τον διορίσει αρχικά φρούραρχο της Μονεμβασιάς και κατόπιν διοικητή μιας ναυτικής μοίρας που θα πολεμήσει τους αγγλόφιλους και τους αντικυβερνητικούς της Ύδρας .
Στον Κανάρη ανατέθηκε να συλλάβει τον Πετρόμπεη Μαυρομιχάλη , όταν ο τελευταίος δραπέτευσε από το Ναύπλιο .
Απογοητευμένος λόγω της δολοφονίας του Καποδίστρια , ο Κανάρης αποσύρθηκε στη Σύρο όπου ιδιώτευσε για ένα διάστημα .
Μετά τη στέψη του βασιλιά Όθωνα Α΄ , τον διόρισε καταρχήν πλοίαρχο γ΄ τάξεως κι έπειτα ναύαρχο .
Μετά τη μεταπολίτευση του 1843 , ο Κανάρης έγινε υπουργός Ναυτικών στην κυβέρνηση Ανδρέα Μεταξά και κατόπιν στην κυβέρνηση Ιωάννη Κωλέττη .
Το 1854 έγινε υπουργός Ναυτικών στην κυβέρνηση Αλέξανδρου Μαυροκορδάτου .
Επειδή οι ιδέες του γίνονταν όλο και περισσότερο αντιμοναρχικές , το 1861 αρνήθηκε τη σύνταξη που του χορήγησε η Κυβέρνηση .
Το καλοκαίρι του 1862 ο Όθωνας του ανέθεσε τον σχηματισμό κυβέρνησης .
Ο Κανάρης πρότεινε έναν κατάλογο με υπουργούς , που όλοι τους είχαν σχεδόν επαναστατικές απόψεις , λέγοντας στον Όθωνα ότι μόνο με τέτοια κυβέρνηση και η μοναρχία θα ήταν δυνατό να σωθεί και η τάξη στη χώρα να διατηρηθεί .
Ο Όθωνας όμως δεν δέχθηκε και έδωσε την εντολή στον Ιωάννη Κολοκοτρώνη .
Ο Κανάρης προσχώρησε στην αντιπολίτευση και μετά την έξωση του Όθωνα έγινε μέλος τής υπό τον Δημήτριο Βούλγαρη τριανδρίας ( μαζί και με τον Μπενιζέλο Ρούφο ) που σχημάτισε προσωρινή κυβέρνηση .
Ο ίδιος πήγε ως επικεφαλής επιτροπής στη Δανία για να προσφέρει το θρόνο στον μετέπειτα βασιλιά Γεώργιο Α ' .
Διετέλεσε υπουργός Ναυτικών στην κυβέρνηση Ρούφου .
Κατόπιν το 1864 σχημάτισε ο ίδιος κυβέρνηση , μετά από ένα μήνα παραιτήθηκε και σχημάτισε και πάλι κυβέρνηση , η οποία παρέμεινε επί ένα χρόνο στην εξουσία .
Κατόπιν παραιτήθηκε οριστικά , θέλοντας να αποσυρθεί από τον δημόσιο βίο καθώς είχε υπερβεί τα 75 χρόνια .
Στο σπίτι όπου έμενε , στην οδό Κυψέλης 56 , στην Αθήνα , ( προς τιμήν του οποίου ονομάστηκε αργότερα « πλατεία Κανάρη » η πλατεία Κυψέλης ) , συνέρρεαν πολίτες από παντού για να δουν τον « Ναύαρχο » , όπως τον αποκαλούσαν .
Το 1877 ετέθη επικεφαλής οικουμενικής κυβέρνησης για να αντιμετωπιστούν οι δύσκολες για τη χώρα περιστάσεις που δημιούργησε ο Ρωσοτουρκικός πόλεμος .
Στις 2 Σεπτεμβρίου 1877 , χτυπημένος από ημιπληγία , πεθαίνει από ανακοπή καρδιάς , όντας εν ενεργεία πρωθυπουργός .
Η τελευταία του κατοικία βρίσκεται δίπλα στην είσοδο του Α ' Νεκροταφείου , ενώ αρκετά χρόνια έζησε και στην περιοχή της Κυψέλης .
Είχε παντρευτεί τη Δέσποινα Μανιάτη .
Παιδιά τους ήταν : Μέσα σε 18 χρόνια ο Κανάρης έχασε σε νέοτατες ηλικίες ( 19 έως 39 ) τα 5 από τα 7 παιδιά του , με 3 από τους γιους του να σκοτώνονται , οι 2 εκ των οποίων σε ξένη γη .
Tο πραγματικό όνομα του Κανάρη ήταν Κωνσταντής Νικολάου Σπηλιωτέας .
Η ετυμολογία του ονόματός του κατά μίαν άποψη προέρχεται από τη λέξη καρνάγιο ( ιταλικά : carenaggio = ναυπηγείο ) .
Υπάρχει όμως και δεύτερη εκδοχή .
Κατά το ημερολόγιο του γιου του , πυρπολητή Αριστείδη Κ.
Κανάρη , « …απεκλήθη ο πατήρ μου Κάν-Άρης ή Κανάρης , λόγω του μειλιχίου και σώφρονος χαρακτήρος του , διότι αν και ριψοκίνδυνος , πολεμικός και αποφασιστικός , ενήργει πάντοτε κατόπιν περισκέψεως… » .
Η τρίτη εκδοχή , είναι να προέρχεται το επώνυμο από το καναρίνι , λόγω του μειλίχιου χαρακτήρα του .
Ως προς τη χρονολογία και τον τόπο γέννησης του Κανάρη , υφίστανται σημαντικές διαφορές .
Κατά μία εκδοχή γεννήθηκε στα Ψαρά το 1793 ή το 1790 .
Κατ ' άλλους γεννήθηκε στην Πάργα γύρω στο 1790 .
Ο ίδιος ο Κωνσταντίνος Κανάρης στα απομνημονεύματά του αναφέρει « τώρα περνάμε από τη γενέτειρά μου την Πάργα » .
Ο ιστορικός Δημήτριος Γατόπουλος μελέτησε τα οικογενειακά αρχεία της οικογένειας Κανάρη και δημοσίευσε ιστορική μελέτη στην εφημερίδα Εστία , στο φύλλο της 14ης Ιουλίου 1937 .
Στα οικογενειακά αυτά αρχεία περιλαμβάνεται και το μυστικό ημερολόγιο του Κωνσταντίνου Κανάρη το οποίο άνοιξε ο δισέγγονός του , συνταγματάρχης Κωνσταντίνος Θεμ .
Κανάρης .
Από αυτά ο συγγραφέας συμπεραίνει πως ο Κωνσταντίνος Κανάρης δεν είχε γεννηθεί στα Ψαρά αλλά στην Πάργα , το Σεπτέμβριο του 1790 και εγκαταστάθηκε , κατά τους προεπαναστατικούς χρόνους , στο νησί των Ψαρών .
Ως προπάππος του πυρπολητού Κ.
Κανάρη φέρεται ο Νικόλαος Σπηλιωτέας , παππούς του ο Θεμιστοκλής και πατέρας του ο Νικόλαος Σπηλιωτέας .
Από τη μελέτη των ημερολογίων της οικογένειας Κανάρη , « διευκρινίζεται ότι η νεοελληνική οικογένεια Κανάρη υπήρξε συνέχεια της παλαιοελληνικής οικογενείας Σπηλιωτέα , κλάδου της οποίας τα μέλη , τιτλούχοι των Βενετών και Γενουησίων αρχόντων απαντώνται εν δράσει περί το 1200. » Η επικρατούσα όμως άποψη θέλει τον Κανάρη γνήσιο Ψαριανό .
Υπάρχουν στοιχεία ότι γεννήθηκε και μεγάλωσε στα Ψαρά .
Επιπλέον , ο Κανάρης ήταν παντρεμένος με τη Δ.
Μανιάτη , γυναίκα από πλούσια και Ψαριανή οικογένεια .
Αυτό , αποτελεί ένα ακόμα στοιχείο για την καταγωγή του Κανάρη αφού οι Ψαριανοί θεωρούσαν κατάντημα και ντροπή να παντρεύονται με ξένους , πόσο μάλλον μία αριστοκρατική οικογένεια των Ψαρών ( αυτή της Δ.
Μανιάτη ) .
Επιπροσθέτως , υπάρχει και το ίδιο το αρχείο της νήσου Ψαρών στο οποίο υπάρχει το όνομα του Κανάρη .
Τέλος , δεν υπάρχει καμία μαρτυρία που να αναφέρει τον Κανάρη να ονομάζει την Πάργα γενέτειρά του καθ ' όλη τη διάρκεια της ζωής του , αντίθετα η απάντησή του σε ξένους φιλέλληνες που τον ρωτούσαν για την ιστορία του και τα κατορθώματά του ήταν απλή : έδειχνε με το δάχτυλό του το χάρτη των Ψαρών και έλεγε : « Αυτά είναι η ιστορία μου , για αυτά να γράψετε ! » .
Συμπερασματικά , η καταγωγή του Κανάρη από την Πάργα , συλλογιζόμενοι όλα τα παραπάνω καθώς και τη διατύπωση αυτής της θεωρίας μόλις πριν από 70 περίπου χρόνια , δεν είναι πιθανή . Όσο για το σόι του και την προέλευση της οικογένειάς του από την Ιταλία ο ίδιος ο Κανάρης έδωσε απάντηση σε αυτά τα « παραμύθια » ( κατά τον Δημήτριος Φωτιάδης ) λέγοντας πως το σόι του ξεκινάει από τον ίδιο .
Ο Γερμανός ναύαρχος Βίλχελμ Κανάρις ισχυριζόταν πως ήταν απόγονος του Κωνσταντίνου Κανάρη .
Εντούτοις , σύμφωνα με έρευνα που έγινε το 1938 στη γενεαλογική ιστορία της οικογένειάς του , έδειξε ότι η καταγωγή του Κανάρις ήταν από την Ιταλία και δεν σχετιζόταν με τον Κωνσταντίνο Κανάρη .