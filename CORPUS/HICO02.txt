Η Αχαϊκή Συμπολιτεία υπήρξε αρχαία ελληνική ομοσπονδία .
Ιδρύθηκε το 280 π.Χ . από πόλεις της Αχαΐας και βάση της αποτέλεσε μια παλαιότερη ομοσπονδία , του 5ου αιώνα π.Χ .
Ενισχύθηκε με την προσχώρηση της Σικυώνας .
Διαλύθηκε το 146 π.Χ. , όταν η Πελοπόννησος υποτάχθηκε στους Ρωμαίους .
Το πρώτο κοινό των αχαϊκών πόλεων διαμορφώθηκε αρχικά κατά τον 5ο αιώνα π.Χ . ως μια συνομοσπονδία πόλεων-κρατών και αποτελούνταν από δώδεκα πόλεις .
Τελούσαν περιοδικές πανηγύρεις και θυσίες στο ιερό του Διός Ομαγυρίου ( ή Ομαρίου ή Αμαρίου ) , στο Αίγιο , όπου έλυναν τις έριδες και ρύθμιζαν τα κοινά συμφέροντά τους .
Η ομοσπονδία υπήρξε μέχρι τον 3ο π.Χ . αδύναμη και μέχρι τότε σχεδόν αμέτοχος των κοινών ελληνικών πραγμάτων .
Μετά τη μάχη της Χαιρώνειας , οι περισσότερες πόλεις της άρχισαν να υποκύπτουν σε μακεδονικές φρουρές , ενώ με το τέλος του Λαμιακού πολέμου καταλύθηκε .
Από το έτος 280 π.Χ . άρχισε σταδιακά να δημιουργείται νέα ομοσπονδία αχαϊκών πόλεων κατά μίμηση της γειτονικής Αιτωλικής Συμπολιτείας .
Πρώτες συνήλθαν η Δύμη και οι Πάτραι , ενώ ακολούθησαν απομακρύνοντας τις μακεδονικές φρουρές η Τριταία και οι Φαραί και διαδοχικά το Αίγιο , η Βούρα , η Κερύνεια , η Πελλήνη , η Αιγείρα και το Λεόντιο .
Η ομοσπονδία εκτελούσε ετήσια σύνοδο στο Αίγιο όπου καθορίζονταν τα κοινά ζητήματα .
Καταρχήν η εκτελεστική εξουσία είχε ανατεθεί σε δύο στρατηγούς και έναν γραμματέα , αλλά από το 253 π.Χ . κατέληξε σε έναν στρατηγό , σε ένα δεύτερο πολιτειακό άρχοντα , τον ίππαρχο καθώς και ένα ναύαρχο .
Ο στρατηγός πλαισιωνόταν από ένα συμβούλιο δέκα ανδρών , των « δημιουργών » , που αντιπροσώπευαν τις δέκα αρχικές ομόσπονδες πόλεις .
Οι δημιουργοί αποκαλούνταν και « συνάρχοντες » ή « πρόβουλοι » .
Για κάποιους ιστορικούς το διοικητικό σύστημα της Συμπολιτείας ήταν ένα από τα πρώιμα αντιπροσωπευτικά πολιτικά συστήματα , όπου οι αποφάσεις παίρνονταν δια αντιπροσώπων των πόλεων στην κεντρική συνέλευση .
Ο Κ.
Παπαρρηγόπουλος διαφωνεί με αυτό γιατί μαρτυρούνται οχλοκρατικές συνεδριάσεις με μεγάλα πλήθη συνέδρων .
Επίσης , σημειώνει ένα σημαντικό μειονέκτημα του πολιτικού συστήματος της Αχαϊκή Συμπολιτεία , ότι δηλαδή το συμβούλιο των δέκα δημιουργών προέρχονταν σχεδόν πάντα για λόγους παράδοσης και πρωτοκαθεδρίας από πολίτες των δέκα πρώτων αχαϊκών πόλεων που πρωτοσχημάτισαν το Κοινό .
Με συνέπεια μεγάλες πόλεις που εισήλθαν στην συμπολιτεία να μην εκπροσωπούνται στους δημιουργούς .
Επίσης , φαίνεται ιδιαίτερα προς την τελική φάση η πόλη της Μεγαλόπολης να έπαιζε το σημαντικότερο ρόλο στη Συμπολιτεία .
Η Αχαϊκή Συμπολιτεία γνώρισε την πρώτη μεγάλη της επέκταση , από τον Άρατο τον Σικυώνιο που εξεδίωξε τον τύραννο της πόλης του Νικοκλέα και την ενέταξε στη συμπολιτεία .
Ο Άρατος εκμεταλλευόμενος την εξασθένιση των Μακεδόνων την επέκτεινε πέρα από την αχαϊκή ενδοχώρα ώστε να περιλαμβάνει τις περισσότερες από τις βόρειες πολιτείες της Πελοποννήσου .
Αρχικά το 243 π.Χ . κατέλαβε την Ακροκόρινθο , ενώ στη συνέχεια προστέθηκαν τα Μέγαρα , η Τροιζήνα , η Επίδαυρος , οι Κλεωνές και η αρκαδική Μεγαλόπολη ( 235 π.Χ . ) , όταν ο Άρατος έπεισε τον τύραννο Λυδιάδα να προσχωρήσει σε αυτήν .
Στη συνέχεια εκμεταλλευόμενος ο Άρατος περί το 230 π.Χ . τις συγκρούσεις Μακεδόνων και Αιτωλών και την αποχώρηση των Μακεδόνων από την Πελοπόννησο , εξαναγκάζει τους τυράννους των ακόλουθων πόλεων να τις εντάξουν στη συμπολιτεία : ο Ξένων της Ερμιόνης , ο Κλειώνυμος του Φλιούντος , και ο Αριστόμαχος του Άργους ( 229 π.Χ. ) .
Με τη σειρά τους προσχώρησαν στην Αχαϊκή Συμπολιτεία η Αίγινα και το μεγαλύτερο μέρος των αρκαδικών πόλεων .
Την ίδια περίοδο η Σπάρτη είχε αρχίσει να ανακάμπτει από την άθλια κατάσταση στην οποία είχε περιέλθει μετά την ήττα της από τους Μακεδόνες το 331 π.Χ. , χάρη στις μεταρρυθμίσεις του Κλεομένη του Γ ’ .
Σε λίγα χρόνια είχαν συσταθεί εκ νέου τα παραδοσιακά σπαρτιατικά έθιμα , ανακατανέμεται η γη , απαγορεύονται οι πολυτέλειες , και μεταρρυθμίζεται ο στρατός .
Η Σπάρτη σημείωσε αρκετές νίκες εναντίον της Αχαϊκής Συμπολιτείας , κατάστρεψε τη νέα έδρα της στη Μεγαλόπολη , και για άλλη μια φορά , κυριάρχησε στην Πελοπόννησο , καθώς αρκετά από τα μέλη της Αχαϊκής Συμπολιτείας άρχισαν να την εγκαταλείπουν .
Συγκεκριμένα κατελήφθησαν από τον Κλεομένη , ο οποίος εισέβαλε και στην Αχαΐα ( μάχη της Δύμης ) , οι Καφυές , η Πελλήνη , το Άργος και πολλές αρκαδικές κώμες .
Προσχώρησαν εκουσίως στη Σπάρτη , ο Φλιούς , οι Κλεωνές , η Επίδαυρος , η Ερμιόνη , η Τροιζήνα , ενώ οι Αχαιοί βλέποντας ότι το μεγαλύτερο μέρος του πληθυσμού και αυτής της Κορίνθου ήταν φιλικά διακείμενο προς τη Σπάρτη , ανακήρυξαν τον Άρατο στρατηγό αυτοκράτορα .
Ο Άρατος αναγκάστηκε να καλέσει σε βοήθεια τον Μακεδόνα βασιλιά , Αντίγονο Γ ' Δώσων , υποσχόμενος την εκ νέου παραχώρηση της Ακροκορίνθου και την πληρωμή των εξόδων της εκστρατείας .
Ο Αντίγονος κατήλθε με 21,400 άνδρες στον Ισθμό δια της Εύβοιας , αποφεύγοντας τις Θερμοπύλες που κατείχαν οι Αιτωλοί .
Αρχικά ηττήθηκε από τον Κλεομένη στο Λέχαιο , αλλά λόγω της αποστασίας των Αργείων που υποκινήθηκαν από τον Αριστοτέλη φίλο του Αράτου , ο σπαρτιατικός στρατός αναγκάστηκε να υποχωρήσει για να μην εγκλωβιστεί σε διπλό μέτωπο .
Ο Αντίγονος , κατέλαβε την Ακροκόρινθο , εξεδίωξε τη σπαρτιατική φρουρά από τη Μεγαλόπολη , και κατευθύνθηκε στο Αίγιο .
Στη συνέλευση που έλαβε χώρα εκεί ανακηρύχθηκε ηγεμόνας όλων των συμμάχων από τους Αχαιούς ( 223 π.Χ. ) .
Τότε εισέβαλε μαζί με τους Αχαιούς στην Αρκαδία , κατέλαβε τον Ορχομενό και την Τεγέα , ενώ εξανδραπόδισε τους κατοίκους της Μαντινείας λόγω της αποστασίας της από τη συμπολιτεία και την επανίδρυσε εκ νέου , με το όνομα Αντιγόνεια , δωρίζοντάς την στους Αργείους .
Εν τω μεταξύ ο Κλεομένης με τη βοήθεια του Πτολεμαίου Γ ’ του Ευεργέτη οργάνωσε το στρατό του , επανακατέλαβε και κατέσκαψε τη Μεγαλόπολη την οποία εγκατέλειψαν οι κάτοικοί της για να αποφύγουν την τύχη των Μαντινέων , ενώ εισέβαλε και στην Αργολίδα .
Ο Αντίγονος το 222 π.Χ . συγκέντρωσε μεγάλο στράτευμα 30,000 από Μακεδόνες , Ιλλυριούς , Ακαρνάνες , Ηπειρώτες και Αχαιούς , συμμάχους και μισθοφόρους .
Η τελική σύγκρουση έλαβε χώρα στη μάχη της Σελλασίας με την οριστική ήττα του Κλεομένη .
Ο Αντίγονος αποκατέστησε τον μακεδονικό έλεγχο στο μεγαλύτερο μέρος της περιοχής .
Από το 220 π.Χ . έως το 217 π.Χ. , η Αχαϊκή Συμπολιτεία ενεπλάκη σε πόλεμο με την την Αιτωλική Συμπολιτεία , ο οποίος ονομάζεται Δεύτερος Συμμαχικός Πόλεμος .
Ο νεαρός βασιλιάς των Μακεδόνων Φίλιππος Ε ’ ενίσχυσε τους Αχαιούς και καταδίκασε την επιθετικότητα των Αιτωλών σε πανελλήνιο συνέδριο στην Κόρινθο .
Αφορμή για τη σύγκρουση στάθηκαν οι ληστείες που πραγματοποιούσαν οι Αιτωλοί εναντίον των Μεσσηνίων , οι οποίοι κάλεσαν σε βοήθεια τους συμμάχους τους Αχαιούς .
Ο Φίλιππος Ε ' τελικά κατατρόπωσε τους Αιτωλούς εισβάλλοντας στην περιοχή τους και δίνοντας τέλος σε αυτήν τη σύγκρουση .
Μετά το θάνατο του Αράτου ( 213 π.Χ . ) , σημαντικότερος ηγέτης της συμπολιτείας αναδείχτηκε ο Φιλοποίμην ο Μεγαλοπολίτης , που είχε ήδη αναγνωρισθεί στη μάχη της Σελλασίας ως ίππαρχος .
Το 208 π.Χ . αναγορεύτηκε στρατηγός .
Καταρχάς νίκησε και φόνευσε ο ίδιος το 207 π.Χ . περί τη Μαντίνεια , τον τύραννο της Σπάρτης Μαχανίδα που λεηλατούσε τις πόλεις της συμπολιτείας ως σύμμαχος των Αιτωλών .
Αυτόν διαδέχθηκε ο Νάβις , που αποδείχθηκε χειρότερος εχθρός : σε συμμαχία με την Κρήτη , οχύρωσε τη Σπάρτη και την κατέστησε ορμητήριο επιδρομών για τα επόμενα δεκαπέντε χρόνια .
Το 197 π.Χ . οι Ρωμαίοι κατατροπώνουν τον Μακεδόνα βασιλιά Φίλιππο Ε ' , ενώ ο Τίτος Φλαμινίνος το 196 π.Χ . κατήλθε στην Κόρινθο όταν τελούνταν τα Ίσθμια και ανακήρυξε ότι παραμένουν « ελεύθεροι » , αφρούρητοι , αφορολόγητοι , και διοικούμενοι κατά τους πατρίους τους νόμους οι Κορίνθιοι , οι Φωκείς , οι Λοκροί , οι Ευβοείς , οι Αχαιοί της Φθιώτιδος , οι Μάγνητες , οι Θεσσαλοί και οι Περραιβοί .
Οι Αιτωλοί , οι Αχαιοί , οι Αθηναίοι και οι Σπαρτιάτες δεν περιλήφθηκαν στη διακήρυξη γιατί δεν υπόκεινταν στη μακεδονική δυναστεία .
Το 191 π.Χ . ο Νάβις επιχείρησε να καταλάβει παράλιες λακωνικές πόλεις , αλλά ηττήθηκε από το Φιλοποίμενα και θέλοντας να ζητήσει τη συνδρομή των Αιτωλών έχασε τη ζωή του , γιατί οι τελευταίοι επιδίωξαν να γίνουν κύριοι της Σπάρτης .
Τελικά οι Σπαρτιάτες κατόρθωσαν να εκδιώξουν τους Αιτωλούς και να συνταχθούν οικειοθελώς στην Αχαϊκή Συμπολιτεία .
Ταυτόχρονα , οι Ρωμαίοι παρέδωσαν στη συμπολιτεία τους Μεσσήνιους και τους Ηλείους , γιατί διατέλεσαν σύμμαχοι των Αιτωλών και του Αντιόχου . Έτσι το 190 π.Χ . η Αχαϊκή Συμπολιτεία περιλάμβανε ολόκληρη την Πελοπόννησο .
Αλλά σύντομα με την εμπλοκή των Ρωμαίων , παρουσιάστηκαν διαλυτικές τάσεις .
Αρχικά Μεσσήνιοι και Σπαρτιάτες , αποτάνθηκαν στη Ρώμη για να χωριστούν από τη συμπολιτεία .
Οι Αχαιοί το 183 π.Χ . απέστειλαν άμεσα τον Φιλοποίμενα για να επαναφέρει τη Μεσσήνη στη συμπολιτεία .
Αυτός απέκρουσε τους αποστάτες , αλλά αιχμαλωτίστηκε και εκτελέστηκε .
Ο επόμενος στρατηγός Λυκόρτας ο Μεγαλοπολίτης , πατέρας του ιστορικού Πολύβιου , νίκησε τους Μεσσήνιους , τιμώρησε τους αιτίους του φόνου και τους επανέφερε στη συμπολιτεία .
Κατά τον Γ ’ Μακεδονικό Πόλεμο ( 171 - 168 π.Χ . ) , οι Ρωμαίοι παρέλαβαν ομήρους από την Αχαϊκή Συμπολιτεία όπως και από άλλες ελληνικές περιοχές ( Αιτωλία , Ακαρνανία και Βοιωτία ) , κατά βάση τους άριστους των πόλεων με την ψευδή κατηγορία ότι ήταν οπαδοί του Μακεδόνα βασιλιά Περσέα , στην ουσία για να διασφαλίσουν την καλή συμπεριφορά απέναντι στη Ρώμη .
Από την Αχαϊκή Συμπολιτεία με την υπόδειξη του στρατηγού Καλλικράτη του Λεοντιέος , 1000 εκλεκτοί πολίτες κρατήθηκαν στη Ρώμη με την κατηγορία της συνεργασίας με τον Περσέα , ανάμεσα τους ο ιστορικός Πολύβιος και οι επίσης Μεγαλοπολίτες μετέπειτα στρατηγοί Κριτόλαος και Δίαιος .
Μόλις μετά από 17 έτη , το 151 π.Χ . επέστρεψαν οι 300 περίπου εν ζωή τότε Αχαιοί όμηροι στην πατρίδα τους .
Το 150 π.Χ . στρατηγός αναδείχθηκε ο Δίαιος , ο οποίος κατηγορήθηκε ότι δωροδοκήθηκε από τον προηγούμενο στρατηγό Μεναλκίδα με 3 τάλαντα , για να τον σώσει από την κατηγορία ότι θέλησε να αποσπάσει τη Σπάρτη από τη συμπολιτεία .
Η υπόθεση υποβάλλεται στη ρωμαϊκή βουλή , αλλά ο στρατηγός Δαμόκριτος , ένας από τους 300 , επιτίθεται αστραπιαία κατά της Σπάρτης και την επαναφέρει στη συμμαχία .
Ταυτόχρονα , μεσολαβεί και η εξέγερση του Ανδρίσκου στη Μακεδονία ( 150-148 π.Χ . ) με συνέπεια ρωμαϊκά στρατεύματα υπό τον Μέτελλο να βρίσκονται στην Ελλάδα .
Το 147 π.Χ . διαδέχεται τον Δαμόκριτο ο Δίαιος και σε σύνοδο της συμπολιτείας στην Κόρινθο προσέρχεται ο πρέσβης Αυρήλιος Ορέστης που αξιώνει για λογαριασμό της Ρώμης , ότι είναι δίκαιο όχι μόνο η Σπάρτη , αλλά και η Κόρινθος , το Άργος , η Ηράκλεια προς Οίτη και ο αρκαδικός Ορχομενός να αποσπαστούν από τη συμπολιτεία .
Οι πρέσβεις περιυβρίστηκαν για αυτήν τους την απαίτηση από τους εξοργισμένους συνέδρους , ενώ άκαρπη απήλθε και μία επόμενη πρεσβεία από τη Ρώμη .
Ταυτόχρονα , ο νέος στρατηγός Κριτόλαος , επίσης ένας των 300 ομήρων , παρασκευάστηκε εντός του 146 π.Χ . και κήρυξε πόλεμο κατά της Σπάρτης , με συμμάχους τους Βοιωτούς και τους Χαλκιδαίους .
Πολιορκώντας την Ηράκλεια , που είχε αμέσως αποστατήσει μετά τη διακήρυξη του Ορέστη .
Ο Μέτελλος που κατήλθε χωρίς να περιμένει ενισχύσεις συνέτριψε τον απροετοίμαστο στρατό του Κριτόλαου στη μάχη της Σκάρφειας , ενώ ακολούθησε και η ήττα από στη Λευκόπετρα της Κορίνθου του επόμενου στρατηγού Δίαιου από τον Λεύκιο Μόμμιο , η καταστροφή της Κορίνθου που έμεινε έρημη για εκατό περίπου χρόνια και η διάλυση της Αχαϊκής Συμπολιτείας .
Μετά την καταστροφή της Κορίνθου , ο Μόμμιος διέταξε την καταστροφή των τειχών των πόλεων που συμμετείχαν στον πόλεμο , τον αφοπλισμό των κατοίκων , τη διάλυση των συνεδρίων των Αχαιών , των Φωκέων και των Βοιωτών , την κατάλυση των δημοκρατικών πολιτευμάτων εισάγοντας την τιμοκρατία , απαγόρευσε την έγκτησιν και καταδίκασε τους Βοιωτούς και τους Χαλκιδείς να πληρώσουν στην Ηράκλεια 100 τάλαντα και τους Αχαιούς στη Σπάρτη 200 , επιβάλλοντας ταυτόχρονα στις πόλεις που μετείχαν στον πόλεμο και ετήσιο φόρο στη Ρώμη .
Ο φόρος αυτός φαίνεται να καταργήθηκε με παρέμβαση του Πολυβίου .
Η περιοχή της συμπολιτείας εξακολουθούσε να έχει μία τυπική αυτονομία υπό την επικυριαρχία της Ρώμης για κάποιο διάστημα , ενώ μετατράπηκε στη ρωμαϊκή επαρχία της Αχαΐας επί Αυγούστου .
Το αρχικό όνομα κοινόν των Αχαιών ( Αχαϊκής Συμπολιτείας ) , συνεχίζει να υπάρχει και σε επιγραφές μεταγενέστερες της διάλυσης της συμπολιτείας .
Περίπου το 120 π.Χ .
Αχαιοί πόλεων της Πελοποννήσου , αφιερώνουν τιμητική επιγραφή στον Δία της Ολυμπίας , μετά από την εκστρατεία τους υπό υπό τον Γναίο Δομέτιο ( Gnaeus Domitius ) κατά των Γαλατών , στην πέρα των Άλπεων Γαλατία .
Ενώ σε άλλη επιγραφή από την Αθήνα , το 221-222 μ.Χ . το κοινόν των Αχαιών , όταν στρατηγός ήταν ο Εγνάτιος Βράχυλλος , αποφάσισε να αποστείλει μια πρεσβεία στον αυτοκράτορα Καρακάλλα .
Αρχικά ο στρατός της Αχαϊκής Συμπολιτείας ήταν κυρίως στρατός παραδοσιακών οπλιτών .
Γύρω στο 270 π.Χ. , όπως και στην υπόλοιπη Ελλάδα , οι οπλιτικοί στρατοί έχουν ήδη μετασχηματιστεί σε έναν νέο τύπο στρατευμάτων , με ελαφρύτερο εξοπλισμό .
Στη μεταρρύθμιση του στρατού των Αχαιών σημαντική θέση είχε το σώμα των θυρεοφόρων .
Οι θυρεοφόροι της Αχαϊκής Συμπολιτείας ήταν ένας σχηματισμός μείξης του οπλισμού πελταστών και οπλιτών . Έφεραν τον θυρεό ( είδος ασπίδας , κελτικής μάλλον προέλευσης που χρησιμοποιούσαν οι Θράκες και οι Ιλλυριοί ) , σιδερένιο ή χάλκινο κράνος μακεδονικού τύπου , μακρύ δόρυ , ακόντια και ξίφος .
Σύμφωνα με τον Πλούταρχο οι θυρεοφόροι ήταν ικανοί σε μάχη από σχετική απόσταση , αλλά σε μάχη σε παράταξη ήταν ιδιαίτερα αναποτελεσματικοί .
Σε αυτό το είδος συγκρούσεων διακρίθηκε ο στρατηγός Άρατος , ο οποίος λόγω της σχεδόν αποκλειστικής χρήσης των θυρεοφόρων γνώρισε αρκετές ήττες σε συγκρούσεις σε ανοικτά πεδία .
Η Αχαϊκή Συμπολιτεία το 217 π.Χ . διατηρούσε μια μόνιμη μισθοφορική δύναμη 8,000 πεζών και 500 ιππέων , ενώ η στρατιωτική δύναμη των πολιτών της ήταν 3,000 οπλίτες και 300 ιππείς .
Από τους οποίους οι μεγαλύτερες πόλεις Άργος και Μεγαλόπολη συνεισέφεραν με 500 πεζούς και 50 ιππείς η καθεμία .
Κατά τον Πολύβιο , επίσης αναφέρεται ότι ο Άρατος πήρε μια αντίστοιχη δύναμη 500 πεζών και 50 ιππέων από τους Μεσσήνιους κατά τη σύγκρουση της Συμπολιτείας με τη Σπάρτη .
Οι πολίτες που στρατεύονταν πέρα από τους θυρεοφόρους , υπηρετούσαν και ως τοξότες και σφενδονητές , ενώ υπάρχει αναφορά και για την ύπαρξη των χαλκάσπιδων που είχαν βαρύτερο οπλισμό .