Το συγκρότημα δημιουργήθηκε στο Λονδίνο το 1962 από τον αρχικό ηγέτη Μπράιαν Τζόουνς , αλλά τελικά επικράτησε η συνεργασία του τραγουδιστή Μικ Τζάγκερ και του κιθαρίστα Κιθ Ρίτσαρντς , οι οποίοι συνέθεταν στίχους και τραγούδια .
Ο πιανίστας Ίαν Στιούαρτ , ο ντράμερ Τσάρλι Γουάτς και ο μπασίστας Μπιλ Γουάιμαν συμπλήρωσαν την σύνθεση του συγκροτήματος .
Ο Στιούαρτ απομακρύνθηκε ως επίσημο μέλος του συγκροτήματος το 1963 , αλλά συνέχισε να συνεργάζεται με το συγκρότημα ως οδικός διευθυντής και πιανίστας μέχρι το θάνατό του , το 1985 .
Οι πρώτες μουσικές συλλογές των Rolling Stones ήταν κυρίως διασκευές αμερικανικών μπλουζ τραγουδιών .
Το κομμάτι , `` ( I Ca n't Get No ) Satisfaction '' καθιέρωσε τους Stones ως ένα από τα μεγάλα ονόματα του είδους .
Αρχίζοντας με το άλμπουμ `` Aftermath '' το 1966 , τα τραγούδια του Τζάγκερ και του Ρίτσαρντς , που βοήθησαν τον μουσικό πειραματισμό του Τζόουνς , επέκτειναν την πάντα παρούσα υφολογική ευελιξία τους .
Ο Τζόουνς απεβίωσε το 1969 , αμέσως μετά από την πυρκαγιά από τη ζώνη και αντικαταστάθηκε από τον Μικ Τέιλορ , τον οποίο διαδέχτηκε ο Ρον Γουντ το 1974 .
Ο Γουάιμαν αποσύρθηκε το 1993 και αντικαταστάθηκε από τον Ντάρυλ Τζόουνς , ο οποίος δεν συμμετέχει επισήμως στο συγκρότημα .
Οι Rolling Stones έχουν στο ενεργητικό τους περισσότερα από 55 άλμπουμ και έχουν φτάσει στην κορυφή των βρετανικών και αμερικάνικων τσαρτ 32 φορές . Έχουν πουλήσει περισσότερα από 200 εκατομμύρια αντίτυπα , παγκοσμίως .
Από τo `` Sticky Fingers '' του 1971 μέχρι το `` Tattoo You '' δέκα χρόνια αργότερα , το συγκρότημα κυκλοφόρησε οκτώ δίσκους που έφθασαν στο # 1 στις Ηνωμένες Πολιτείες .
Το 1989 , οι Rolling Stones εντάχθηκαν στο Rock and Roll Hall of Fame και το 2004 πήραν την τέταρτη θέση στην λίστα με τους εκατό μεγαλύτερους καλλιτέχνες όλων των εποχών του περιοδικού `` Rolling Stone '' , ενώ έχουν την δεύτερη θέση στους καλλιτέχνες όλων των εποχών στην ιστοσελίδα `` Acclaimed Music '' .
Η πιο πρόσφατη στούντιο κυκλοφορία τους με τίτλο `` A Bigger Bang '' , κυκλοφόρησε το 2005 και συνοδεύθηκε από τις υψηλότερης συνολικής είσπραξης συναυλίες στην ιστορία , οι οποίες διήρκεσαν μέχρι τα τέλη του καλοκαιριού του 2007 .
Κατά τη διάρκεια της περιοδείας τους στην Αμερική το 1969 , ο διευθύνων των συναυλιών τους Σαμ Γκάτλερ τους σύστησε ως την `` μεγαλύτερη ροκ εντ ρολ μπάντα στον κόσμο '' , ένας τίτλος που έχει παραμείνει μέχρι σήμερα .
Ο τραγουδιστής Μικ Τζάγκερ γνώρισε τον κιθαρίστα Κιθ Ρίτσαρντς στο δημοτικό σχολείο του Ντάρτφορντ , το 1950 .
Δέκα χρόνια αργότερα , συναντήθηκαν και πάλι , αναφέροντας στην συζήτηση τους την αγάπη τους για την μπλουζ μουσική .
Ο κοινός τους φίλος , Ντικ Τέιλορ , έπαιζε με τον Τζάγκερ στους Little Boy Blue and the Blue Boys , ενώ σπούδαζε μαζί με τον Ρίτσαρντς στην σχολή τεχνών του Σίντκαπ .
Ο Ρίτσαρντς εντάχθηκε στο συγκρότημα και λίγο αργότερα αποβλήθηκε από την σχολή του λόγω του ότι έκανε σκασιαρχείο .
Την ίδια περίοδο , ο Μπράιαν Τζόουνς απέφευγε την φοίτηση στο σχολείο του στο Τσέλτεναμ για να εξασκηθεί στο σαξόφωνο και το κλαρινέτο .
Στα 16 του χρόνια είχε δύο εξώγαμα παιδιά και είχε ταξιδέψει για ένα διάστημα στην Σκανδιναβία , όπου έμαθε να παίζει κιθάρα .
Αφού επέστρεψε στο Τσέλτεναμ , εντάχθηκε στους Ramrods και στη συνέχεια μετακόμισε στο Λονδίνο με την κοπέλα του και ένα από τα παιδιά του , όπου εντάχθηκε Alexis Korner 's Blues Inc. , πριν αποφασίσει να δημιουργήσει ένα νέο συγκρότημα , στο οποίο μετά από αγγελία έγινε μέλος ο πιανίστας Ίαν Στιούαρτ .
Ο Τζόουνς ξεκίνησε να παίζει ως Elmo Lewis στους Ealing Blues Club και έναν χρόνο αργότερα γνώρισε το ντράμερ Τσάρλι Γουάτς , τότε μέλος των Blues Inc ..
Ο Τζάγκερ εντάχθηκε στο εν λόγω συγκρότημα και παράλληλα έκανε πρόβες με τους Ρίτσαρντς και Τζόουνς .
Οι τρεις τους συγκατοικούσαν σε ένα μικρό διαμέρισμα στο Λονδίνο και με το ντράμερ Τόνι Τσάπμαν ηχογράφησαν ένα ντέμο το οποίο απορρίφθηκε από την ΕΜΙ .
Ο μπασίστας Ντικ Τέιλορ που είχε παίξει μαζί τους , αποχώρησε για να σπουδάσει στην Βασιλική Σχολή Τεχνών .
Ο Ίαν Στιούαρτ δούλευε σε μία εταιρεία φαρμάκων , βοηθώντας οικονομικά το συγκρότημα .
Μετά την αποχώρηση του μπασίστα , το συγκρότημα ονομάστηκε Rolling Stones από το κομμάτι `` Rolling Stone '' του Muddy Waters .
Στις 12 Ιουλίου 1962 , έδωσαν την πρώτη τους συναυλία στο κλαμπ `` Marquee '' του Λονδίνου , με τον Τέιλορ να επιστρέφει στο μπάσο και τον Νικ Έιβορι στα τύμπανα .
Οι δύο τελευταίοι αντικαταστάθηκαν από τον Μπιλ Γουαίμαν και τον Τόνι Τσάπμαν , αντίστοιχα , ενώ τον Ιανουάριο του 1963 , ο Τσάρλι Γουάτς ανέλαβε τα τύμπανα του συγκροτήματος .
Ο τοπικός επιχειρηματίας Τζόρτζιο Γκομέλσκι έκλεισε το συγκρότημα για οκτώ μήνες στο κλαμπ `` Crawdaddy '' και δούλευε ως μάνατζερ του σχήματος μέχρι να τους αναλάβει ο Άντριου Λουγκ Όλντχαμ .
Ο Όλντχαμ προώθησε τους Rolling Stones ως το αντίπαλο δέος των Beatles και έβγαλε εκτός συγκροτήματος τον Στιούαρτ , ο οποίος έπαιζε μαζί τους μόνο στις ζωντανές τους εμφανίσεις .
Τον Ιούνιο του 1963 , κυκλοφόρησε το πρώτο τους σινγκλ , μία διασκευή στο τραγούδι `` Come On '' του Τσακ Μπέρι που ανέβηκε στο # 21 των τσαρτ της πατρίδας τους , μετά την εμφάνιση του συγκροτήματος στην τηλεοπτική εκπομπή `` Thank Your Lucky Stars '' .
Στη συνέχεια , εμφανίστηκαν ζωντανά στο `` National Jazz and Blues Festival '' και τον επόμενο Σεπτέμβριο περιόδευσαν μαζί με τους Everly Brothers , Μπο Ντίντλι και Λιτλ Ρίτσαρντ .
Στα τέλη της χρονιάς , οι Rolling Stones κυκλοφόρησαν το σινγκλ `` I Wan na Be Your Man '' , μία σύνθεση των Τζον Λένον και Πωλ ΜακΚάρτνεϋ , το οποίο έφθασε στο # 12 .
Τον Ιανουάριο του 1964 , πραγματοποίησαν την πρώτη τους περιοδεία ως πρώτο όνομα με support συγκρότημα τις The Ronettes και κυκλοφόρησαν το σινγκλ `` Not Fade Away '' που έφθασε στο # 3 στην Μεγάλη Βρετανία και το Top-50 στις Ηνωμένες Πολιτείες .
Στις 16 Απριλίου 1964 , κυκλοφόρησε το ομώνυμο άλμπουμ τους , το οποίο εκδόθηκε στην αντίπερα όχθη του Ατλαντικού με τίτλο `` England 's Newest Hit Makers '' , ανεβαίνοντας στο # 1 στην Βρετανία και την Αυστραλία και το # 11 στο αμερικάνικο Billboard .
Τον Ιούνιο πραγματοποίησαν την πρώτη τους αμερικάνικη περιοδεία και η διασκευή τους στο `` It 's All Over Now '' των Valentinos έγινε το πρώτο τους # 1 .
Στα τέλη της χρονιάς διασκεύασαν το `` Little Red Rooster '' του Howlin ' Wolf , το οποίο ανέβηκε στην κορυφή των τσαρτ της πατρίδας τους , αλλά απαγορεύθηκε στις Ηνωμένες Πολιτείες λόγω των απρεπών στίχων του .
Στα τέλη της χρονιάς , κυκλοφόρησε το `` 12 X 5 '' μόνο στην Αμερική , φθάνοντας στην τρίτη θέση των αμερικάνικων καταλόγων επιτυχιών .
Το `` Time Is on My Side '' έγινε το πρώτο Top-10 σινγκλ τους στις Ηνωμένες Πολιτείες , μία σύνθεση των Τζάγκερ και Ρίτσαρντς , οι οποίοι από εκεί και έπειτα αποτέλεσαν το βασικό συνθετικό δίδυμο των κομματιών των Rolling Stones .
Στις αρχές του 1965 ανέβηκαν και πάλι στο βρετανικό # 1 με το `` The Last Time '' , αλλά το επόμενο τους κομμάτι με τίτλο `` ( I Ca n't Get No ) Satisfaction '' ανέβηκε στην κορυφή των περισσότερων τσαρτ του πλανήτη και έγινε ένα από τα γνωστότερα ροκ τραγούδια όλων των εποχών .
Την ίδια περίοδο , κυκλοφόρησε το άλμπουμ `` The Rolling Stones No . 2 '' , ανεβαίνοντας στην κορυφή των τσαρτ στην Βρετανία και την Γερμανία .
Μέχρι τις αρχές του 1966 , είχαν κυκλοφορήσει τις επιτυχίες `` Get Off of My Cloud '' , `` As Tears Go By '' και `` 19th Nervous Breakdown '' , όπως και το άλμπουμ `` Out of Our Heads '' , το πρώτο # 1 άλμπουμ τους στις Ηνωμένες Πολιτείες .
Ο πρώτος δίσκος με αποκλειστικά δικές τους συνθέσεις κυκλοφόρησε τον Απρίλιο του 1966 στην πατρίδα τους και δύο μήνες αργότερα στην Αμερική , με τίτλο `` Aftermath '' .
Το τραγούδι `` Paint it Black '' συμπεριλήφθηκε στην αμερικάνικη έκδοση του άλμπουμ και ανέβηκε στην κορυφή των καταλόγων επιτυχιών και στις δύο πλευρές του Ατλαντικού .
Τον Ιανουάριο του 1967 , το συγκρότημα εμφανίστηκε στην εκπομπή `` Ed Sullivan Show '' παίζοντας το `` Let 's Spend the Night Together '' , με τον Τζάγκερ να ψιθυρίζει το ρεφρέν λόγω απειλής για λογοκρισία .
Τον επόμενο μήνα , οι Τζάγκερ και Ρίτσαρντς συνελήφθησαν με την κατηγορία της κατοχής ναρκωτικών ουσιών , ενώ τρεις μήνες αργότερα συνελήφθη και ο Τζόουνς με την ίδια κατηγορία .
Οι ποινές φυλάκισης τους απαγγέλθηκαν με αναστολή και το συγκρότημα σταμάτησε προσωρινά να δίνει συναυλίες .
Ο Τζάγκερ και η φίλη του και τραγουδίστρια , Μαριάν Φέιθφουλ , ταξίδεψαν στην Ινδία όπου γνώρισαν τον γιόγκι Μαχαρίσι Μαχές , ενώ στις αρχές της χρονιάς είχαν κυκλοφορήσει το άλμπουμ `` Between the Buttons '' , φθάνοντας στο Top-3 και στις δύο πλευρές του Ατλαντικού .
Την ίδια χρονιά , οι Rolling Stones επισκέφθηκαν την Αθήνα για να δώσουν μία συναυλία στο γήπεδο του Παναθηναϊκού .
Η συναυλία τους στις 17 Απριλίου διακόπηκε απότομα λόγω κάποιου επεισοδίου ανάμεσα σε έναν συνοδό των Rolling Stones κι έναν αστυνομικό , αμέσως μετά την εκτέλεση του δημοφιλέστερου τραγουδιού τους , ( I Ca n't Get No ) Satisfaction .
Τον Δεκέμβριο του 1967 , κυκλοφόρησε ο δίσκος `` Their Satanic Majesties Request '' , χωρίς να περιέχει κάποιο ιδιαίτερα επιτυχημένο σινγκλ , αν και το `` She 's a Rainbow '' ανέβηκε στο Top-30 του Billboard .
Εκείνο το διάστημα , το μάνατζμεντ του συγκροτήματος ανέλαβε ο Άλεν Κλάιν .
Τον Μάιο του 1968 κυκλοφόρησαν το σινγκλ `` Jumpin ' Jack Flash '' ανεβαίνοντας στο # 1 στην Βρετανία και το # 3 στις ΗΠΑ , με τον δίσκο `` Beggars Banquet '' να φτάνει στα ράφια των δισκοπωλείων τον Δεκέμβριο , μετά από πέντε μήνες καθυστέρησης .
Το άλμπουμ θεωρήθηκε η καλύτερη κυκλοφορία των Rolling Stones μέχρι τότε και ξεκινούσε με το αμφιλεγόμενο `` Sympathy for the Devil '' , ενώ έφθασε στην κορυφή των γαλλικών τσαρτ .
Στις 9 Ιουνίου 1969 , ο Μπράιαν Τζόουνς αποχώρησε από το συγκρότημα λόγω της αποξένωσης των μελών των Rolling Stones και αντικαταστάθηκε από τον Μικ Τέιλορ .
Ο Τζόουνς ανακοίνωσε ότι θα σχημάτιζε το προσωπικό του συγκρότημα αλλά στις 3 Ιουλίου βρέθηκε νεκρός στην πισίνα του .
Μερικές ημέρες αργότερα , στην ζωντανή εμφάνιση των Rolling Stones στο Hyde Park του Λονδίνου , ο Τζάγκερ του αφιέρωσε ένα ποίημα του Πέρσι Σέλλεϋ και χιλιάδες πεταλούδες αφέθηκαν πάνω από τον χώρο της συναυλίας .
Στις 11 Ιουλίου 1969 , την επομένη της κηδείας του Τζόουνς , το συγκρότημα κυκλοφόρησε το σινγκλ `` Honky Tonk Women '' ανεβαίνοντας στην κορυφή των τσαρτ και στις δύο πλευρές του Ατλαντικού .
Από το σημείο αυτό και έπειτα , κάθε δίσκος των Rolling Stones βραβευόταν ως χρυσός και το `` Let It Bleed '' , που κυκλοφόρησε στα τέλη της χρονιάς , έγινε το πρώτο τους βρετανικό # 1 μετά το `` Aftermath '' .
Το άλμπουμ περιείχε τις τελευταίες ηχογραφήσεις του Τζόουνς στα κομμάτια `` Midnight Rambler '' και `` You Got the Silver '' , αλλά και τις πρώτες ηχογραφήσεις του Τέιλορ με το συγκρότημα .
Το συγκρότημα περιόδευσε στην Βόρεια Αμερική με πολύ μεγάλη επιτυχία , μετά από τρία χρόνια , αλλά η εικόνα τους ως `` σατανικό '' συγκρότημα οδήγησε σε σοβαρά προβλήματα κατά την διάρκεια ενός μεγάλου φεστιβάλ που διοργάνωσαν στο Altamont Speedway της Καλιφόρνια , όταν ένας θεατής ονόματι Μέρεντιθ Χάντερ δολοφονήθηκε από μέλη των Hell 's Angels , μόλις μερικά μέτρα μπροστά από την σκηνή .
Το γεγονός αυτό αποτυπώθηκε στο ντοκιμαντέρ `` Gim me Shelter '' και η κοινωνική κατακραυγή για τους στίχους του `` Sympathy for the Devil '' και το ότι κατά κάποιο τρόπο παρότρυναν τέτοιες πράξεις , ανάγκασε το συγκρότημα να αποσύρει το τραγούδι αυτό από το set list των ζωντανών τους εμφανίσεων για τα επόμενα έξι χρόνια .
Τον Σεπτέμβριο του 1970 , κυκλοφόρησαν το ζωντανά ηχογραφημένο `` Get Yer Ya-Ya 's Out ! The Rolling Stones in Concert '' , ανεβαίνοντας για άλλη μια φορά στην κορυφή των τσαρτ της πατρίδας τους .
Την ίδια χρονιά , το συγκρότημα ίδρυσε την δισκογραφική εταιρεία `` Rolling Stones Records '' υπό την σκέπη της `` Atlantic '' .
Το πρώτο τους άλμπουμ που κυκλοφόρησε μέσω της δικής τους εταιρείας ήταν το `` Sticky Fingers '' του 1971 , που ανέβηκε στην κορυφή των περισσότερων τσαρτ του κόσμου και περιείχε την πολύ μεγάλη επιτυχία `` Brown Sugar '' .
Ακολούθησε το διπλό `` Exile on Main St. '' τον Μάιο του 1972 , με τις επιτυχίες `` Tumbling Dice '' και `` Happy '' .
Για την προώθηση του , οι Rolling Stones περιόδευσαν στις Ηνωμένες Πολιτείες , καθιερώνοντας μία βορειοαμερικανική περιοδεία ανά τρία χρόνια .
Το `` Goats Head Soup '' του 1973 χαρακτηρίστηκε από τους μουσικοκριτικούς ως ο χειρότερος δίσκος τους μετά το `` Their Satanic Majesties Request '' , παρ ' όλα αυτά περιείχε τις επιτυχίες `` Angie '' και `` Doo Doo Doo Doo Doo ( Heartbreaker ) '' .
Ακολούθησε το `` It 's Only Rock ' n Roll '' τον Οκτώβριο του 1974 , με την ομώνυμη επιτυχία να φθάνει στο βρετανικό Top-10 , ενώ η διασκευή στο `` Ai n't Too Proud to Beg '' των Temptations έφθασε στο # 17 στις Ηνωμένες Πολιτείες .
Μετά την κυκλοφορία του δίσκου , ο Μικ Τέιλορ αποχώρησε από το συγκρότημα , δίνοντας την θέση του στον Ρον Γουντ .
Το πέμπτο συνεχόμενο στούντιο άλμπουμ του συγκροτήματος που ανέβηκε στην κορυφή του Billboard στις Ηνωμένες Πολιτείες ήταν το `` Black and Blue '' του 1976 , συνοδευόμενο από την επιτυχία `` Fool to Cry '' .
Ακολούθησε το `` Some Girls '' του 1978 , με τους στίχους του ομώνυμου κομματιού να προκαλούν αντιδράσεις λόγω ρατσιστικών στερεότυπων .
Ο δίσκος περιείχε την # 1 επιτυχία `` Miss You '' και αποτέλεσε την επιστροφή του συγκροτήματος στο δυνατό ροκ εντ ρολ του παρελθόντος . Ένα χρόνο πριν την κυκλοφορία του δίσκου , ο Ρίτσαρντς και η σύζυγος του , Ανίτα Πάλενμπεργκ , συνελήφθησαν στον Καναδά για κατοχή ηρωίνης , έναν εθισμό που αποχωρίστηκε στην συνέχεια .
Το `` Some Girls '' έγινε εξαπλά πλατινένιο , ενώ το `` Emotional Rescue '' του 1980 ανέβηκε στην κορυφή των βρετανικών και των αμερικάνικων τσαρτ και βραβεύθηκε ως διπλά πλατινένιο .
Το `` Tattoo You '' αποτέλεσε το όγδοο συνεχόμενο # 1 τους στις Ηνωμένες Πολιτείες και περιείχε τις επιτυχίες `` Start Me Up '' και `` Waiting on a Friend '' , στο δεύτερο εκ των οποίων συμμετείχε ο σαξοφωνίστας Σόνι Ρόλινς .
Κατά την περιοδεία για την προώθηση του άλμπουμ , ηχογραφήθηκε το `` Still Life ( American Concert 1981 ) '' , όπως και το βίντεο `` Let 's Spend the Night Together '' με εισπράξεις πενήντα εκατομμυρίων δολαρίων .
Ακολούθησαν οι δίσκοι `` Undercover '' και `` Dirty Work '' το 1983 και το 1986 αντίστοιχα , οι οποίοι βραβεύθηκαν ως πλατινένιοι στις Ηνωμένες Πολιτείες και χρυσοί στο Ηνωμένο Βασίλειο παρά το ότι δεν έφθασαν στην κορυφή των καταλόγων επιτυχιών .
Οι δίσκοι περιείχαν τις Top-10 επιτυχίες `` Undercover of the Night '' και `` Harlem Shuffle '' , αλλά και τα `` She Was Hot '' και `` One Hit ( To the Body ) '' .
Οι Τζάγκερ και Ρίτσαρντς αποξενώθηκαν και το συγκρότημα δεν παρουσίασε κάποια δραστηριότητα για την επόμενη τριετία .
Ο Τζάγκερ ηχογράφησε το πρώτο του προσωπικό άλμπουμ με τίτλο `` She 's the Boss '' το 1984 , ακολουθούμενο από το λιγότερο επιτυχημένο `` Primitive Cool '' τρία χρόνια αργότερα .
Ο Ρίτσαρντς κυκλοφόρησε το χρυσό `` Talk Is Cheap '' το 1988 .
Η κόντρα των δύο μουσικών πέρασε και στην δισκογραφία τους , με τον Ρίτσαρντς να απευθύνεται στον Τζάγκερ στο κομμάτι `` You Do n't Move Me '' .
Λίγο πριν την ένταξη των Rolling Stones στο Rock and Roll Hall of Fame , οι δύο μουσικοί ταξίδεψαν στα Μπαρμπάντος για την σύνθεση κομματιών για το επόμενο τους άλμπουμ .
Το `` Steel Wheels '' ανέβηκε στο # 2 στην Μεγάλη Βρετανία και το # 3 στις Ηνωμένες Πολιτείες και το συγκρότημα περιόδευσε στην Βόρεια Αμερική για πρώτη φορά μετά από οκτώ χρόνια .
Οι 50 βορειοαμερικάνικες εμφανίσεις απέφεραν στους Rolling Stones κέρδη ύψους 140 εκατομμυρίων δολαρίων , ενώ ακολούθησε ο ζωντανά ηχογραφημένος δίσκος `` Flashpoint '' , το 1991 .
Στα τέλη του 1992 , ο Μπιλ Γουάιμαν ανακοίνωσε την αποχώρηση του από το συγκρότημα .
Στις αρχές της δεκαετίας του '90 , τα μέλη του συγκροτήματος επικεντρώθηκαν στις προσωπικές τους καριέρες και οι Rolling Stones επέστρεψαν στην δισκογραφία το 1994 , με τον μπασίστα Ντάριλ Τζόουνς ως γκεστ , κυκλοφορώντας το `` Voodoo Lounge '' , το πρώτο # 1 άλμπουμ στην πατρίδα τους μετά το `` Emotional Rescue '' του 1980 .
Η περιοδεία για την προώθηση του άλμπουμ απέφερε έσοδα 295 εκατομμυρίων δολαρίων και ο δίσκος κέρδισε βραβείο Γκράμι για το καλύτερο ροκ άλμπουμ της χρονιάς .
Το 1996 , κυκλοφόρησε το βίντεο και το άλμπουμ με τίτλο `` The Rolling Stones Rock and Roll Circus '' , ηχογραφημένο το 1968 με την συμμετοχή ονομάτων όπως οι The Who , Jethro Tull , Τζον Λένον , Έρικ Κλάπτον , Taj Mahal , κ.α ..
Ακολούθησε το στούντιο άλμπουμ `` Bridges to Babylon '' , ο 19ος πλατινένιος δίσκος τους , για την προώθηση του οποίου περιόδευσαν παγκοσμίως παίζοντας πολΛές από τις μεγάλες επιτυχίες τους .