Στην πόλη δεσπόζουν το Νορβηγικό Πανεπιστήμιο Επιστήμης και Τεχνολογίας ( NTNU ) , το Ίδρυμα Επιστημονικής και Βιομηχανικής Έρευνας ( SINTEF ) , το Πανεπιστημιακό Νοσοκομείο Σ.
Ολαφ και άλλα ιδρύματα με τεχνολογικό προσανατολισμό .
Ο οικισμός ιδρύθηκε το 997 ως εμπορικός σταθμός και ήταν πρωτεύουσα της Νορβηγίας κατά την εποχή των Βίκινγκ μέχρι το 1217 .
Από το 1152 ως το 1537 η πόλη ήταν έδρα της Καθολικής Αρχιεπισκοπής του Νίνταρος και από τότε παρέμεινε η έδρα της Λουθηρανικής Επισκοπής και του Καθεδρικού Ναού του Νίνταρος .
Εγινε δήμος το 1838 .
Ο σημερινός δήμος χρονολογείται από το 1964 , όταν το Τρόντχαϊμ συγχωνεύτηκε με τα Μπύνεσετ , Λέινστραντ , Στρίντα και Tίλερ .
Η πόλη είναι έδρα του Περιφερειάρχη της περιφέρειας Τρέντελαγκ , αλλά όχι διοικητικό κέντρο , που είναι το Στέινκγερ .
Αυτό έγινε για να καταστήσει την περιφέρεια πιο αποτελεσματική και όχι πολύ συγκεντρωτική , καθώς το Τρέντελαγκ είναι η δεύτερη μεγαλύτερη περιφέρεια της Νορβηγίας .
Η πόλη πήρε αρχικά το όνομά της από τον Όλαφ Τρίγκβασον .
Επί μακρόν ονομαζόταν Nidaros ( Στόμιο του ποταμού Nιντ ) ή Niðaróss στην Αρχαία Νορδική γραφή , αλλά ονομαζόταν επίσης kaupangr ( `` πόλη '' ) ή , πιο συγκεκριμένα , kaupangr í Þrndheimi ( `` η πόλη στην περιοχή `` Þrδndheimr '' , δηλαδή το Τρέντελαγκ ) .
Στον ύστερο Μεσαίωνα οι άνθρωποι άρχισαν να ονομάζουν την πόλη ακριβώς Þróndheimr .
Κατά τη Δανονορβηγική περίοδο , τα χρόνια που ήταν επαρχιακή πόλη στα ενωμένα βασίλεια της Δανίας-Νορβηγίας , το όνομα της πόλης γραφόταν Trondhjem .
Ακολουθώντας το παράδειγμα της μετονομασίας της πρωτεύουσας Κριστιανίας σε Όσλο , το Νίνταρος επανεισήχθη ως επίσημη ονομασία της πόλης για μια σύντομη περίοδο από την 1η Ιανουαρίου 1930 έως τις 6 Μαρτίου 1931 .
Το όνομα αποκαταστάθηκε για να επιβεβαιώσει τη σύνδεση της πόλης με την το λαμπρό παρελθόν της , παρά το γεγονός ότι το δημοψήφισμα του 1928 σχετικά με το όνομα της πόλης είχε ως αποτέλεσμα 17.163 ψήφους υπέρ του Τρόντχαιμ και μόλις 1.508 ψήφους υπέρ του Νίνταρος .
Η δημόσια αγανάκτηση αργότερα το ίδιο έτος , ακόμη και με τη μορφή ταραχών , ανάγκασε το Storting να επαναφέρει το μεσαιωνικό όνομα Τρόντχαιμ .
Το όνομα όμως της επισκοπής άλλαξε από Trondhjem stift σε Nidaros bispedømme το 1918 .
Το Τρόντχαϊμ ονομαζόταν για λίγα χρόνια Drontheim κατά τη διάρκεια του Β΄ Παγκοσμίου Πολέμου , ως γερμανικό εξώνυμο .
Από παλιά το Trondheimen υποδηλώνει την περιοχή γύρω από το Φιορδ του Τρόντχαϊμ .
Η γράφει Trondhjem απορρίφθηκε επίσημα , αλλά πολλοί ακόμα την προτιμούν .
Το Τρόντχαϊμ ονομάστηκε Κάουπανγκεν ( Αγγλικά : αγορά ή τόπος συναλλαγών ) από το Βασιλιά των Βίκινγκ Όλαφ Τρίγκβασον το 997 .
Λίγο αργότερα ονομάστηκε Νίνταρος .
Στην αρχή χρησιμοποιείτο συχνά ως στρατιωτικό ανάχωμα του Βασιλιά Ολαφ Α΄ και στη συνέχεια ως έδρα του βασιλιά και ήταν η πρωτεύουσα της Νορβηγίας μέχρι το 1217 .
Ανθρωποι έχουν ζήσει στην περιοχή εδώ και χιλιάδες χρόνια , όπως μαρτυρούν τα σκαλίσματα στα βράχια στην κεντρική Νορβηγία , οι πολιτισμοί Nέστβετ και Λίχουλτ και ο πολιτισμός των Αγγείων με τα Κορδόνια .
Στην αρχαιότητα οι βασιλιάδες της Νορβηγίας ανακηρύσσονταν στο Ερετινγκετ ( συνέλευση του Ερα ) στο Τρόντχαϊμ , όπου συνέρχονταν όλοι οι ελεύθεροι άνδρες από την εκβολή του Ποταμού Nίντελβα .
Εδώ ανακηρύχθηκε βασιλιάς ο Χάραλντ Χορφάγκρε ( 865-933 ) , όπως και ο γιος του Χάακον Α΄ , ο επονομαζόμενος « ο Αγαθός » .
Η μάχη του Κάλβσκινετ έλαβε χώρα στο Τρόντχαϊμ το 1179 : ο Βασιλιάς Σβερ Σίγκουρντσον και οι πολεμιστές του Μπίρκεμπεινερ νίκησαν τον Ερλιγκ Σκάκε ( ανταγωνιστή του θρόνου ) .
Μερικοί μελετητές πιστεύουν ότι οι περίφημοι σκακιστές του Λέβις , κομμάτια σκακιού του 12ου αιώνα , λαξευμένα από ελεφαντόδοντο θαλάσσιου ίππου που βρέθηκαν στις Εβρίδες και είναι σήμερα στο Βρετανικό Μουσείο , μπορεί να έχουν κατασκευαστεί στο Τρόντχαϊμ .
Το Τρόντχαϊμ ήταν η έδρα του Αρχιεπισκόπου του Νίνταρος και όλης της Νορβηγίας από το 1152 , που έδρευε στο Αρχιεπισκοπικό Ανάκτορο .
Λόγω της εισαγωγής του Λουθηρανικού Προτεσταντισμού το 1537 ο τελευταίος Αρχιεπίσκοπος , Ολαφ Ενγκελμπρεκτσον , αναγκάστηκε να φύγει από την πόλη για τις Κάτω Χώρες , όπου πέθανε στο Λιρ του σημερινού Βελγίου .
Η πόλη έχει βιώσει αρκετές μεγάλες πυρκαγιές .
Δεδομένου ότι μεγάλο μέρος της πόλης ήταν κατασκευασμένο από ξύλινα κτίρια , πολλές από τις πυρκαγιές προκαλούσαν σοβαρές ζημιές .
Μεγάλες πυρκαγιές κατέστρεψαν την πόλη το 1598 , το 1651 , το 1681 , το 1708 , δύο φορές το 1717 , το 1742 , το 1788 , το 1841 και το 1842 .
Ωστόσο αυτές ήταν μόνο οι χειρότερες και υπήρξαν αρκετές μικρότερες πυρκαγιές στην πόλη .
Η πυρκαγιά του 1651 κατέστρεψε το 90 % όλων των κτιρίων εντός των ορίων της πόλης .
Η πυρκαγιά του 1681 οδήγησε σε σχεδόν πλήρη ανοικοδόμηση της πόλης , υπό την εποπτεία του στρατηγού Γιόχαν Κάσπαρ φον Σίσινιον , καταγόμενου από το Λουξεμβούργο .
Δημιουργήθηκαν φαρδιές λεωφόροι όπως η Munkegata , δημιουργήθηκαν χωρίς να ληφθούν υπόψη δικαιώματα ιδιοκτησίας , προκειμένου να αναχαιτισθεί η επόμενη φωτιά .
Εκείνη την εποχή η πόλη είχε πληθυσμό κάτω των 10.000 κατοίκων , με τους περισσότερους να ζουν στην περιοχή του κέντρου .
Μετά τη Συνθήκη του Ρόσκιλντε στις 26 Φεβρουαρίου 1658 , το Τρόντχαϊμ και το υπόλοιπο Τρέντελαγκ , έγινε για λίγο σουηδικό έδαφος , αλλά η περιοχή ανακτήθηκε 10 μήνες αργότερα .
Η σύγκρουση επιλύθηκε τελικά με τη Συνθήκη της Κοπεγχάγης στις 27 Μαΐου 1660 .
Κατά τη διάρκεια του Β΄ Παγκοσμίου Πολέμου το Τρόντχαϊμ κατεχόταν από τη Ναζιστική Γερμανία από τις 9 Απριλίου 1940 , την πρώτη ημέρα της εισβολής στη Νορβηγία , μέχρι το τέλος του πολέμου στην Ευρώπη , στις 8 Μαΐου 1945 .
Η Γερμανική δύναμη εισβολής αποτελείτο από το καταδρομικό Admiral Hipper , 4 αντιτορπιλικά και 1700 άνδρες των Αυστριακών Ορεινών δυνάμεων .
Εκτός από μια παράκτια πυροβολαρχία που άνοιξε πυρ , δεν υπήρξε αντίσταση στην εισβολή στις 9 Απριλίου στις 5 π.μ .
Στις 14 και 17 Απριλίου Βρετανικές και Γαλλικές δυνάμεις αποβιβάσθηκαν κοντά στο Τρόντχαϊμ σε μια αποτυχημένη προσπάθεια απελευθέρωσης του Τρόντχαϊμ στο πλαίσιο της επιχείρησης Νάμσος .
Κατά τη διάρκεια της κατοχής στο Τρόντχαϊμ ζούσε ο διαβόητος Νορβηγός πράκτορας της Γκεστάπο Χένρι Ρίναν , που ενεργούσε από μια κοντινή βίλα και διείσδυε σε ομάδες της Νορβηγικής Αντίστασης .
Η πόλη και οι πολίτες της υπέστησαν επίσης άγρια καταστολή από τις κατοχικές δυνάμεις , συμπεριλαμβανομένης της επιβολής στρατιωτικού νόμου τον Οκτώβριο του 1942 .
Την περίοδο αυτή οι Γερμανοί μετέτρεψαν την πόλη και τα περίχωρά της σε μεγάλη βάση υποβρυχίων ( που περιελάμβανε την κατασκευή ενός καταφυγίου ) και μελετούσαν ένα σχέδιο για την κατασκευή μιας νέας πόλης 300.000 κατοίκων , του Nordstern ( `` Βόρειο Αστρο '' ) , 15 χιλιόμετρα νοτιοδυτικά του Τρόντχαϊμ , κοντά στους υγροβιότοπους του Εισαντ στα περίχωρα του δήμου Μέλχους .
Αυτή η νέα μητρόπολη επρόκειτο να συνοδευτεί από μαζική επέκταση της ήδη υπάρχουσας ναυτικής βάσης , που έμελλε να γίνει το πρωταρχικό μελλοντικό οχυρό του Γερμανικού Kriegsmarine .
Σήμερα υπάρχουν λίγα απομεινάρια αυτού του τεράστιου κατασκευαστικού σχεδίου .
Η πόλη Τρόντχαϊμ έγινε δήμος την 1η Ιανουαρίου 1838 .
Την 1η Ιανουαρίου 1864 , μέρος της Στρίντα ( πληθυσμός : 1.229 ) συγχωνεύθηκε με το Τρόντχαϊμ .
Στη συνέχεια , την 1η Ιανουαρίου 1893 , ένα άλλο τμήμα της Στρίντα ( πληθυσμός : 4.097 ) προσαρτήθηκε στο Τρόντχαϊμ .
Την 1η Ιανουαρίου 1952 προσαρτήθηκε στο Τρόντχαϊμ η περιοχή Λάντε της Στρίντα ( πληθυσμός 2.230 ) .
Την 1η Ιανουαρίου 1964 πραγματοποιήθηκε μια μεγάλη δημοτική συγχώνευση : οι γειτονικοί δήμοι Λέινστραντ ( πληθυσμός 4.193 ) , Μπύνεσετ ( πληθυσμός 2.049 ) , Στρίντα ( πληθυσμός 44.600 ) και Tίλερ ( πληθυσμός : 3.595 ) συγχωνεύθηκαν όλοι με το δήμο του Τρόντχαϊμ ( πληθυσμός : 56.982 ) , που σχεδόν διπλασίασε τον πληθυσμό του ..
Η προσάρτηση του Kλέμπου ( πληθυσμός : 6.050 ) στο Τρόντχαϊμ έχει προγραμματιστεί για την 1η Ιανουαρίου 2020 .
Ο θυρεός χρονολογείται από το 13ο αιώνα .
Στα αριστερά υπάρχει ένας αρχιεπίσκοπος με τη ράβδο και τη μίτρα του σε μια αψίδα της εκκλησίας .
Στα δεξιά ένας στεφανωμένος βασιλιάς που κρατάει ζυγαριά σε μια αψίδα του κάστρου .
Αυτές οι δύο εικόνες στηρίζονται σε μια βάση που σχηματίζει ένα τόξο .
Κάτω από αυτό το τόξο υπάρχουν τρία ανδρικά κεφάλια που συμβολίζουν τη θέση της πόλης ως πρώτης πρωτεύουσας της Νορβηγίας και τόπου διαμονής του αρχιεπισκόπου .
Η ζυγαριά συμβολίζει τη δικαιοσύνη και το μοτίβο βασίζεται στην πολιτική φιλοσοφία του 13ου αιώνα , όπου η ισορροπία δυνάμεων μεταξύ βασιλιά και εκκλησίας ήταν ένα σημαντικό ζήτημα .
Οι τρεις κεφαλές στο κάτω μέρος μπορεί να συμβολίζουν το δημοτικό συμβούλιο .
Το μοτίβο είναι μοναδικό στην εραλδική των δήμων της Νορβηγίας , αλλά παρόμοια μοτίβα συναντάμε και σε άλλες πόλεις-επισκοπές στην υπόλοιπη Ευρώπη .
Το σχέδιο του θυρεού , που υιοθετήθηκε το 1897 και εξακολουθεί να χρησιμοποιείται σήμερα , έγινε από τον Χόκον Θόρσεν .
Δείτε επίσης : Συναγωγή Trondheim Εβραίοι άρχισαν να εγκαθίστανται στο Τρόντχαϊμ το 1880 , μετά την αλλαγή του νορβηγικού συντάγματος το 1851 , που παρείχε στους Εβραίους την άδεια να εγκατασταθούν στη Νορβηγία .
Η πρώτη συναγωγή του Τρόντχαϊμ ιδρύθηκε το 1899 και μια νεώτερη το 1925 .
Το 1900 ζούσαν στο Τρόντχαϊμ 119 Εβραίοι , που είχαν γίνει 260 το 1940 .
Το ναζιστικό καθεστώς δήμευσε τη συναγωγή το 1941 και τη χρησιμοποίησε για στρατιωτικούς σκοπούς .
Τον Ιανουάριο του 1942 τα δελτία ταυτότητας των Εβραίων σφραγίστηκαν με το γράμμα `` J '' και οι δημεύσεις άρχισαν να γίνονται όλο και πιο συνηθισμένες .
Λίγο αργότερα οι Εβραίοι από το Τρόντχαϊμ άρχισαν να μεταναστεύουν στη Σουηδία .
Οι υπόλοιποι στάλθηκαν στο Άουσβιτς τον Οκτώβριο του 1942 .
Το 1945 , μετά το τέλος του πολέμου , περίπου 80 Εβραίοι επέστρεψαν στην πόλη .
Από τα 135 άτομα που απεστάλησαν στο Άουσβιτς μόνο πέντε επέστρεψαν στη Νορβηγία .
Δεν είναι σαφές αν και πόσοι άλλοι επιβίωσαν .
Η συναγωγή επισκευάσθηκε το 1947 .
Το Μάιο του 1997 άνοιξε στο Τρόντχαϊμ ένα εβραϊκό μουσείο .
Στις αρχές του 21ου αιώνα ζούσαν στο Τρόντχαϊμ 120 Εβραίοι .
Το Τρόντχαϊμ βρίσκεται εκεί όπου ο ποταμός Νίντελβα συναντά το Φιορδ του Τρόντχαϊμ με ένα εξαιρετικό λιμάνι και προστατευμένη θέση .
Ο ποταμός συνήθως ήταν αρκετά βαθύς για τα περισσότερα σκάφη του Μεσαίωνα .
Μια χιονοστιβάδα με λάσπη και πέτρες τον κατέστησε λιγότερο πλωτό και κατέστρεψε εν μέρει το λιμάνι στα μέσα του 17ου αιώνα .
Το ψηλότερο σημείο του δήμου είναι ο λόφος Στόρχεϊα , 565 μέτρα πάνω από την επιφάνεια της θάλασσας .
Στο καλοκαιρινό ηλιοστάσιο ο ήλιος ανατέλλει στις 03:00 και δύει στις 23:40 , αλλά παραμένει οριακά κάτω από τον ορίζοντα - δεν υπάρχει σκοτάδι ( δεν υπάρχει ανάγκη για τεχνητό φωτισμό σε εξωτερικούς χώρους ) από τις 23 Μαΐου ως τις 19 Ιουλίου υπό συνθήκες χωρίς σύννεφα .
Στο χειμωνιάτικο ηλιοστάσιο ο ήλιος ανατέλλει στις 10:01 , παραμένει οριακά πάνω από τον ορίζοντα ( το μεσημέρι είναι 3 μοίρες και κάτι πάνω από τον ορίζοντα ) και δύει στις 14:31 .
Η πόλη του Τρόντχαϊμ έχει ωκεάνιο ή υγρό ηπειρωτικό κλίμα , ανάλογα με το χειμερινό κατώφλι που χρησιμοποιείται ( 0 ° C ή -3 ° C ) .
Το τμήμα του δήμου που βρίσκεται πιο μακριά από το φιόρδ έχει τους πιο κρύους χειμώνες .
Το τμήμα κοντά στο φιόρδ , όπως το κέντρο της πόλης , έχει πιο ήπιους χειμώνες .
Το Τρόντχαϊμ προστατεύεται ως επί το πλείστον από τους ισχυρούς νότιους και νοτιοδυτικούς ανέμους που μπορεί να εμφανιστούν κατά μήκος των εξωτερικών ακτών .
Δέχεται μέτριες χιονοπτώσεις από το Νοέμβριο ως το Μάρτιο , αλλά ανάμεικτες με ήπιο καιρό και βροχοπτώσεις .
Βάσει του μέσου όρου 1971-2000 που έχει καταγραφεί στο αεροδρόμιο , υπάρχουν 14 ημέρες κάθε χειμώνα με τουλάχιστον 25 εκ . χιονοκάλυψης στο έδαφος και 22 ημέρες με ελάχιστη ημερήσια θερμοκρασία -10 ° C ή λιγότερο .
Συνήθως υπάρχει περισσότερο χιόνι , που αργεί και περισσότερο να λειώσει , σε προαστιακές περιοχές σε κάπως υψηλότερο υψόμετρο , όπως το Μπύοσεν και το Χέιμνταλ , με συνθήκες κατάλληλες για σκι στο Μπύμαρκα .
Την άνοιξη συνήθως υπάρχει πολύ ηλιοφάνεια , αλλά οι νύχτες μπορεί να είναι πολύ ψυχρές .
Οι θερμοκρασίες τείνουν να είναι θερμότερες τα τελευταία χρόνια .
Στην περιφέρεια Tρέντελανγκ οι μέσες θερμοκρασίες αυξήθηκαν σχεδόν κατά 2 ° C τα τελευταία 25 χρόνια . Όλα τα μηνιαία ρεκόρ χαμηλών θερμοκρασιών είναι από το 1955 ή παλαιότερα , με τα μισά από αυτά πριν από το 1920 .
Το υψηλότερο όλων των εποχών καταγράφηκε στις 22 Ιουλίου 1901 και το χαμηλότερο το Φεβρουάριο του 1899 .
Το πιο εξαιρετικό ρεκόρ είναι το χαμηλό του Μαΐου - 9,6 ° C από 1900 , 3,7 ° C ψυχρότερο από τη δεύτερη πιο κρύα νύχτα του Μάιου .
Οι πρώτοι μετεωρολογικοί σταθμοί βρίσκονταν πιο κοντά στο κέντρο της πόλης ( Τρόντχαϊμ , 58 μ . ) , αλλά από το 1945 μετεωρολογικοί σταθμοί έχουν τοποθετηθεί μακρύτερα από το κέντρο και σε μεγαλύτερα υψόμετρα ( Βολ , 127 m και Tύχολτ , 113 m ) , συνεπώς σε πιο κρύα τοποθεσία .
Ο μεταβολή θερμοκρασίας είναι περίπου 0,7 ° C ανά 100 m , έτσι το κέντρο της πόλης στα 10 m θα είναι περίπου 0,8 ° C θερμότερο από το Βολ , ενώ υψηλότερα υψόμετρα από το Βολ να είναι αντίστοιχα πιο κρύα .
Τρία από τα μηνιαία ρεκόρ υψηλών είναι μετά το 2000 .
Από το 1982 ως το 1993 η πόλη είχε μετεωρολογικό σταθμό στο Tύχολτ ( 113 μ . ) , ενώ εκείνος του Βολ δεν λειτουργούσε .
Οι θερμοκρασίες έχουν αυξηθεί τις τελευταίες δεκαετίες .
Ο τελευταίος ολονύκτιος παγετός τον Ιούνιο ήταν το 1958 και η πιο κρύα νύχτα το Μάιο μετά το έτος 2000 είχε χαμηλό -2,7 ° C. Ένα νέο καταγραφικό ηλιοφάνειας εγκαταστάθηκε από τη met.no στην πόλη στο Γκλεσχάουγκεν στα τέλη του 2015 και κατέγραψε 1.592 ώρες το 2016 , 1.576 το 2017 και 1.705 το 2018 .
Τα προηγούμενα καταγραφικά ηλιοφάνειας είχαν προβλήματα λόγω του εδάφους .
Η πόλη έχει διάφορους υγροτόπους-ενδιαιτήματα , όπως το Gaulosen .
Ο πύργος παρατήρησης επιτρέπει την παρατήρηση πτηνών και παρέχει πληροφορίες για τη ζωή τους .
Παρά το γεγονός ότι η Τρόντχαϊμ είναι η τρίτη μεγαλύτερη πόλη της Νορβηγίας , μπορεί να δει κανείς άγρια ζώα . ενυδρίδες και κάστορες ζουν στο Νίντελβα και στο Μπύμαρκα .
Ασβοί και αλεπούδες δεν είναι σπάνιο θέαμα .
Αλκες και ελάφια συχνάζουν στους λόφους που περιβάλλουν την πόλη και μπορεί να τριγυρίζουν και μέσα σ ' αυτή , ειδικά το Μάιο , όταν τα μονοετή φεύγουν από τις μητέρες τους ή στα τέλη του χειμώνα , όταν η τροφή σπανίζει στα χιονοσκέπαστες ψηλότερες περιοχές .
Από το 2002 ως το 2017 ζούσε στο Μπύμαρκα ένας αδηφάγος .
Το μεγαλύτερο μέρος του κέντρου της πόλης του Τρόντχαϊμ είναι διάσπαρτα με μικρά ειδικευμένα καταστήματα .
Ωστόσο η κύρια εμπορική περιοχή είναι συγκεντρωμένη γύρω από τους πεζόδρομους Nordre gate ( Βόρειος δρόμος ) , Olav Tryggvasons gate και Thomas Angells gate , ενώ και το υπόλοιπο κέντρο της πόλης διαθέτει τα πάντα , από παλιές , καθιερωμένες εταιρείες μέχρι νέα , μοντέρνα και τρέντι καταστήματα .
Στα μέσα και στα τέλη της δεκαετίας του 1990 ανακαινίστηκε η περιοχή που περιβάλλει τα παλιά κτίρια και τις δεξαμενές των ναυπηγείων της μη λειτουργούσας πλέον ναυπηγικής βιομηχανίας Trondhjems mekaniske Værksted της στο Νέντρε Ελβεχαβν και τα παλιά βιομηχανικά κτίρια κατεδαφίστηκαν για να ανοίξουν δρόμο για οικιστικά συγκροτήματα .