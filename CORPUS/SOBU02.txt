Άρχισε τη λειτουργία της το 1985 με ένα 15θέσιο Embraer EMB 110 Bandeirante ελικοφόρο αεροπλάνο από το το Γουότερφορντ στο Γκάτγουικ , με στόχο το σπάσιμο του δυοπωλίου στις πτήσεις Λονδίνο-Ιρλανδία που τότε κατείχαν οι British Airways και Aer Lingus .
Το 1986 προσέθεσε και μια δεύτερη διαδρομή από το Δουβλίνο στο Λούτον , ανταγωνιζόμενη έτσι για πρώτη φορά με το δυοπώλιο των Aer Lingus/British Airways .
Οι επιβάτες της Ryanair αυξάνονταν , αλλά η εταιρεία λειτουργούσε γενικά με ζημίες , και μέχρι το 1991 υπήρχε ανάγκη για αναδιοργάνωση .
Ο Ο ’ Λίρι ήταν υπεύθυνος για την κερδοφορία της εταιρείας .
Αποφάσισε ότι το κλειδί για αυτό ήταν τα χαμηλού κόστους εισιτήρια , γρήγορες επιστροφές των αεροσκαφών ( για να κάνουν περισσότερα δρομολόγια ) , μίνιμουμ υπηρεσίες ( π.χ . εξυπηρέτηση από αεροσυνοδούς ) , απουσία business class , και λειτουργία ενός μόνο τύπου αεροσκάφους .
Μέχρι το 1995 , μετά από συνεχή επιμονή στα εισιτήρια χαμηλού κόστους , η Ryanair γιόρτασε τα 10α γενέθλιά της έχοντας μεταφέρει 2.25 εκατομμύρια επιβάτες .
Η εταιρεία εγκαινίασε την ιστοσελίδα της το 2000 , με το οnline αγορά εισιτηρίων να είναι αρχικά ένα μικρό και ασήμαντο τμήμα της .
Συν τω χρόνω , η online αγορά συνέβαλε στην μείωση κόστους των εισιτηρίων , με την πώληση απευθείας στον πελάτη και γλυτώνοντας το κόστος των ταξιδιωτικών πρακτόρων .
Μέσα σε ένα χρόνο , η ιστοσελίδα « χειριζόταν » τα τρία τέταρτα όλων των κρατήσεων .
Η Ryanair εγκαινίασε νέα βάση στο Αεροδρόμιο Σαρλερουά το 2001 .
Αργότερα μέσα στη χρονιά παρήγγειλε 155 νέα Boeing 737-800 , με αυτό που θεωρούνταν ότι ήταν σημαντική έκπτωση , για παράδοση μέσα σε διάστημα 8 χρόνων , από το 2002 ως το 2010 .
Περίπου 100 από αυτά τα αεροσκάφη είχαν παραδοθεί μέχρι το τέλος του 2005 , αν και υπήρξαν καθυστερήσεις εξαιτίας της απεργίας των μηχανικών της Boeing .
Τον Απρίλιο το 2003 η Ryanair απέκτησε τη μη βιώσιμη ανταγωνιστική της εταιρεία Buzz από την KLM .
Η ραγδαία προσθήκη νέων δρομολογίων και προορισμών επέτρεψε την αύξηση του αριθμού των επιβατών και κατέταξε τη Ryanair μεταξύ των μεγαλύτερων αεροπορικών εταιριών στα δρομολόγια στην Ευρώπη .
Τον Αύγουστο του 2005 , η εταιρεία ισχυρίστηκε ότι μεταφέρει 20 % περισσότερους επιβάτες στην Ευρώπη από ότι η British Airways .
Για τους τελευταίους μήνες μέχρι τις 30 Σεπτεμβρίου 2006 η αύξηση των επιβατών ξεπέρασε το ένα πέμπτο , στους 22,1 εκατομμύρια , και τα έσοδο αυξήθηκαν κατά ένα τρίτο στα 1.256 εκατομμύρια ευρώ .
Στις 5 Οκτωβρίου 2006 η Ryanair κατέθεσε προσφορά ύψους 1,48 δισεκατομμυρίων ευρώ για την αγορά της Aer Lingus .
Ο διευθύνων σύμβουλος Μάικλ Ο ’ Λίρι είπε ότι κίνηση ήταν « μοναδική ευκαιρία » για την δημιουργία μιας ιρλανδικής αεροπορικής εταιρείας .
Η νέα εταιρεία θα μπορούσε να μεταφέρει πάνω από 50 εκατομμύρια επιβάτες ετησίως .
Στις 2 Οκτωβρίου 2006 η Aer Lingus απέρριψε την προσφορά , λέγοντας ότι ήταν αντιφατική .
Τον Αύγουστο του 2006 η εταιρεία άρχισε να χρεώνει τους επιβάτες που έκαναν τσεκ-ιν στο αεροδρόμιο , αντιστρέφοντας την πολιτική χρέωσης του τσεκ-ιν online .
Αναφέρει ότι καταργώντας το τσεκ-ιν στο αεροδρόμιο , μειώνει το κόστος .
Τον Οκτώβριο του 2008 η Ryanair τερμάτισε τη λειτουργία σε βάση στην Ευρώπη για πρώτη φορά , όταν έκλεισε τη βάση της στη Βαλένθια της Ισπανίας Ryanair estimated the closure cost 750 jobs ..
Την 1η Δεκεμβρίου 2008 η Ryanair έκανε δεύτερη προσφορά για την εξαγορά της Aer Lingus , ύψους 748 εκατομμυρίων ευρώ .
Η Ryanair δήλωσε ότι η `` Aer Lingus , ήταν μια μικρή , μοναχική και περιφερειακή αεροπορική εταιρεία , που έχει περιθωριοποιηθεί και προσπεραστεί , όσο οι περισσότεροι εθνικοί αερομεταφορείς της Ευρώπης σταθεροποιούνται '' .
Οι δύο εταιρίες θα λειτουργούσαν ξεχωριστά .
Η Ryanair δήλωσε ότι θα διπλασίαζε το στόλο της Aer Lingus από 33 σε 66 δημιουργώντας 1.000 νέες δουλειές .
Το διοικητικό συμβούλιο της Aer Lingus απέρριψε την πρόταση και συμβούλευσε τους μετόχους της να μην προβούν σε καμία κίνηση .
Στις 22 Ιανουαρίου 2009 η Ryanair υπαναχώρησε από την εξαγορά της Aer Lingus μετά την απόρριψη από την Ιρλανδική κυβέρνηση με βάση ότι η προσφορά ήταν κάτω από την αξία της εταιρίας και επίσης θα έβλαπτε τον ανταγωνισμό .
Τον Ιούνιο του 2009 η Ryanair σημείωσε για πρώτη φορά ζημιές , σε ύψος 169 εκατομμυρίων για το οικονομικό έτος που τελείωσε στις 31 Μαρτίου .
Τον Αύγουστο του 2010 η Ryanair έδωσε συνέντευξη τύπου στο Πλόβντιβ και ανακοίνωσε τον πρώτο προορισμό της στη Βουλγαρία συνδέοντας το Πλόβντιβ με το Στάνστεντ .
Η υπηρεσία ήταν προγραμματισμένη να αρχίσει το Νοέμβριο του 2010 με δύο πτήσεις την εβδομάδα .
Στα τέλη του 2010 η Ryanair άρχισε να τερματίζει τα δρομολόγια της από τις μικρότερες βάσεις στο Μπέλφαστ και το Σάνον λόγω αύξησης των τελών των αεροδρομίων .
Τον Νοέμβριο του 2016 εγκαινίασε μία νέα υπηρεσία διακοπών , την Ryanair Holidays .
Η υπηρεσία προσφέρει προσφορές για πτήσεις , διαμονή , και μεταφορά . Άρχισε από την Ιρλανδία , Ηνωμένο Βασίλειο και Γερμανία , με άλλες αγορές να ακολουθούν την επόμενη χρονιά .
Για την πραγματοποίηση αυτής της υπηρεσίας συνεργάστηκε με την Ισπανικής βάσης ταξιδιωτική εταιρεία Logitravel και εταιρεία για παροχή διαμονής World2Meet .
Στις αρχές Φεβρουαρίου 2017 ανέστειλε την υπηρεσία Ryanair Holidays service , δηλώνοντας ότι ένας από τους παρόχους τους παραβίασε τους όρους του συμβολαίου μεταξύ τους , και ψάχνει νέο πάροχο .
Στην αρχή της πορείας της , όταν η Ryanair είχε συνολικά 450 εργαζόμενους , καθένας από τους οποίους είχε μετοχές της εταιρείας , υπήρχε συμφωνία ότι το προσωπικό δεν θα εντασσόταν σε σωματείο με το σκεπτικό ότι μπορούσαν ήδη να επηρεάσουν τη διαχείριση της επιχείρησης .
Η μεταχείριση των εργαζομένων έχει αλλάξει σημαντικά από τότε και οι νέοι εργαζόμενοι δεν αποκτούν πλέον μετοχές της εταιρείας .
Ωστόσο , η Ryanair εξακολουθεί να αρνείται να αναγνωρίσει ή να διαπραγματευτεί με οποιοδήποτε σωματείο , είτε πρόκειται για τους πιλότους είτε για το πλήρωμα καμπίνας .
Το 2011 , ένας πρώην πιλότος της Ryanair απέσπασε δικαστικώς αποζημίωση από δικαστήριο εργατικών διαφορών του Λονδίνου , επειδή απολύθηκε διότι έδωσε , εν ώρα υπηρεσίας , σε μέλος του πληρώματος καμπίνας ένα έντυπο κάποιου σωματείου .
Το 2012 ιδρύθηκε το σωματείο Pilot Group Ryanair ( RPG ) , που εκπροσωπεί τους πιλότους της Ryanair .
Οι συμβάσεις που προτείνονται προς υπογραφή στο προσωπικό της Ryanair είναι μερικές φορές ασυνήθιστες και περίπλοκες σε σύγκριση με αυτές άλλων αεροπορικών εταιρειών .
Για παράδειγμα , υποχρεώνουν τους πιλότους να συνιστούν εταιρείες περιορισμένης ευθύνης στην Ιρλανδία και να εργάζονται για τη Ryanair μέσω πρακτορείου , ή υποχρεώνοντας το προσωπικό εδάφους στην Ισπανία να ανοίγουν τραπεζικούς λογαριασμούς στο Γιβραλτάρ για να εισπράττουν τη μισθοδοσία τους .
Είκοσι τοις εκατό των εσόδων της Ryanair προέρχεται από έσοδα από υποστηρικτικές υπηρεσίες , δηλαδή από έσοδα από άλλες πηγές εκτός από τους ναύλους των εισιτηρίων .
Το 2009 τα έσοδα από υποστηρικτικές υπηρεσίες ήταν €598.000.000 , ενώ τα συνολικά έσοδα ανέρχονταν σε €2.942 εκατ .
Το περιοδικό των καταναλωτών Holiday Which ? περιγράφει τη Ryanair ως τη χειρότερη περίπτωση εταιρείας που χρεώνει προαιρετικές υπηρεσίες .
Στο πλαίσιο του επιχειρηματικού μοντέλου χαμηλού κόστους , η εταιρεία χρεώνει εναλλακτικές υπηρεσίες όπως τη χρήση των δυνατοτήτων check-in του αεροδρομίου , αντί της διαδικτυακής εξυπηρέτησης και τη χρήση μη προτιμώμενων μεθόδων πληρωμής .
Επίσης , χρεώνει για επιπλέον υπηρεσίες όπως check-in αποσκευών και προσφέρει τρόφιμα και ποτά εντός του αεροπλάνου με χρέωση .
Η Ryanair υποστηρίζει ότι οι επιπλέον χρεώσεις για πολλές προαιρετικές υπηρεσίες , επιτρέπουν τις χαμηλότερες δυνατές τιμές για τους επιβάτες που δεν επιθυμούν τη μεταφορά αποσκευών , επιβίβασης κατά προτεραιότητα ή άλλων premium υπηρεσιών , παρέχοντας την ευελιξία να επιλέξουν τι πληρώνουν .
Το 2009 , η Ryanair κατήργησε το check -in στο αεροδρόμιο και το αντικατέστησε με μια γρήγορη παράδοση αποσκευών , για εκείνους τους επιβάτες που ταξίδευαν με αποσκευή .
Η δυνατότητα check-in στο αεροδρόμιο με χρέωση €10 έχει σταματήσει και όλοι οι επιβάτες είναι υποχρεωμένοι να κάνουν check-in διαδικτυακά και να εκτυπώσουν τις κάρτες επιβίβασής τους .
Οι επιβάτες που φθάνουν στο αεροδρόμιο χωρίς προτυπωμένη κάρτα επιβίβασης είναι υποχρεωμένοι να πληρώσουν €70 για την επανέκδοση της κάρτας επιβίβασής τους , ενώ οι πελάτες που δεν μπορούν να κάνουν check-in αποσκευών διαδικτυακά , καλούνται να πληρώσουν €100 για να το πράξουν στο αεροδρόμιο .
Η Ryanair έχει επίσης καταργήσει το δωρεάν check-in μέσω διαδικτύου , το οποίο πλέον χρεώνει με €6 , ανά άτομο και ανά πτήση .
Παρά το γεγονός ότι η χρέωση αυτή δεν επιβάλλεται στα προωθητικά εισιτήρια `` Δωρεάν '' , `` €1 '' και `` €5 '' , η εταιρεία έχει επικριθεί ότι επιβάλλει μη προαιρετική χρέωση , η οποία πρέπει να περιλαμβάνεται στην ονομαστική αξία των ναύλων .
Τα νέα αεροσκάφη της Ryanair διαθέτουν μη ανακλινόμενα καθίσματα , στο πίσω μέρος των οποίων είναι κολλημένες οι ενημερωτικές κάρτες ασφαλείας .
Αυτό επιτρέπει στην εταιρεία να εξοικονομεί κόστος από τα αεροσκάφη , αλλά και να επιτυγχάνει καλύτερους χρόνους καθαρισμού και ελέγχων ασφαλείας στις περιπτώσεις σύντομων νέων απογειώσεων του αεροσκάφους . Έχει αναφερθεί σε διάφορα μέσα μαζικής ενημέρωσης ότι η Ryanair ήθελε να παραγγείλει αεροσκάφη χωρίς σκιάδια παραθύρων .
Ωστόσο , τα νέα αεροσκάφη διαθέτουν σκιάδια , καθώς αυτό απαιτείται από τους κανονισμούς της Ιρλανδικής Υπηρεσίας Πολιτικής Αεροπορίας . Άλλα μέτρα για την περαιτέρω μείωση περιττών εξόδων που έχουν κατά καιρούς προταθεί συμπεριλαμβάνουν την κατάργηση δύο τουαλετών ώστε να προστεθούν έξι επιπλέον θέσεις επιβατών , τον επανασχεδιασμό του αεροσκάφους ώστε να επιτρέπονται όρθιοι επιβάτες που θα ταξιδεύουν σε « κάθετες θέσεις » , την επιπλέον χρέωση όσων επιβατών επιθυμούν να χρησιμοποιήσουν τις τουαλέτες , την επιπλέον χρέωση για τους υπέρβαρους επιβάτες , και την υποχρέωση των επιβατών να μεταφέρουν τις αποσκευές που πρόκειται να παραδοθούν μέχρι το ίδιο το αεροπλάνο .
Ωστόσο , πολλές από αυτές τις αναφορές σχετικά με τις σχεδιαζόμενες μειώσεις κόστους έχουν χρησιμοποιηθεί ως τεχνικές μάρκετινγκ για να προκαλέσουν συζητήσεις για την εταιρεία στα tabloids και το ευρύ κοινό .
Η Ryanair έχει επικριθεί για πολλές πτυχές της εξυπηρέτησης των πελατών της .
Ο Economist έγραψε ότι `` υπεροπτική αντιμετώπιση των επιβατών της Ryanair '' έχει κάνει την εταιρεία `` επάξια διαβόητη για την αθλιότητα '' και ότι `` έχει γίνει συνώνυμο της φρικτής εξυπηρέτησης πελατών ... και της αποδοκιμαστικής αγένειας απέναντι σε οποιονδήποτε ή οτιδήποτε μπαίνει στο δρόμο της '' .
Το 2002 , το Πρωτοδικείο ( High Court ) του Δουβλίνου επιδίκασε σε βάρος της Ryanair και υπέρ της Jane O'Keefe αποζημίωση ύψους €67.500 , πλέον των δικαστικών της εξόδων , εξαιτίας της υπαναχώρησης της εταιρείας από ένα δωρεάν ταξίδι που είχε κερδίσει η O'Keefe ως εκατομμυριοστή επιβάτις της αεροπορικής εταιρείας .
Η αεροπορική εταιρεία έχει επανειλημμένα δεχθεί οξεία κριτική για την κακή μεταχείριση επιβατών με ειδικές ανάγκες .
Το 2002 , αρνήθηκε να παράσχει αναπηρικές καρέκλες για τους επιβάτες με αναπηρία στο αεροδρόμιο Στάνστεντ του Λονδίνου , εξαγριώνοντας τις ενώσεις δικαιωμάτων ατόμων με ειδικές ανάγκες .
Η εταιρεία ισχυρίστηκε ότι η φροντίδα αυτή ήταν ευθύνη της διεύθυνσης του αεροδρομίου , σημειώνοντας ότι παρέχονταν αναπηρικά αμαξίδια σε 80 από τα 84 αεροδρόμια που εξυπηρετούσε η Ryanair εκείνη τη χρονική περίοδο .
Η απόφαση του δικαστηρίου το 2004 , έκρινε ότι η ευθύνη πρέπει να μοιραστεί μεταξύ της αεροπορικής εταιρείας και των ιδιοκτητών του αεροδρομίου .
Η Ryanair αντέδρασε με την προσθήκη μιας επιπλέον χρέωσης £0,50 σε όλες τις τιμές των εισιτηρίων .
Τον Ιούλιο του 2012 η Frances Duff , μια 69χρονη γυναίκα η οποία είχε υποστεί κολοστομία , συνάντησε την άρνηση της εταιρείας να δεχθεί τον απαραίτητο για την κατάστασή της ιατρικό εξοπλισμό επί του αεροπλάνου , παρά το γεγονός ότι διέθετε επιστολή από τον γιατρό της με εξηγήσεις για την ανάγκη της για να διαθέτει αυτόν τον εξοπλισμό .
Μάλιστα της ζητήθηκε από το προσωπικό εδάφους της Ryanair να σηκώσει το πουκάμισό της μπροστά στους συνεπιβάτες της , προκειμένου να αποδείξει ότι έφερε σάκο κολοστομίας .
Η Duff είχε προηγουμένως προσπαθήσει να επικοινωνήσει με τη Ryanair τρεις φορές για να ενημερωθεί σχετικά με την πολιτική τους για τους ταξιδιώτες με σάκους κολοστομίας , αλλά κανείς δεν απάντησε στις κλήσεις της , μετά από μισή ώρα αναμονής .
Στις 30 Μαρτίου 2011 , η Ryanair ανακοίνωσε ότι από τις 4 Απριλίου θα προσθέσει μια επιπλέον χρέωση €2 στα εισιτήριά της , ώστε να καλύψει τις δαπάνες που προκύπτουν από τη συμμόρφωσή της με τον ευρωπαϊκό κανονισμό ΕΚ 261/2004 , που απαιτούσε να πληρώνει για τα γεύματα και τη διαμονή των επιβατών πτήσεων που καθυστέρησαν ή ακυρώθηκαν .
Η μεγαλύτερη βάση της Ryanair είναι στο Αεροδρόμιο του Στάντστεντ με 43 αεροσκάφη , ακολουθούμενο με αυτό του Δουβλίνου .
Η Ryanair λειρουργεί από 84 βάσεις συνδέοντας 33 χώρες στην Ευρώπη και Βόρεια Αφρική , κάποιες από τις οποίες βάσεις έχουν μόνο ένα αεροπλάνο της .
Κάποια αεροδρόμια που δεν είναι βάσεις της εξυπηρετούν περισσότερες πτήσεις και/ή προορισμούς από συγκεκριμένα αεροδρόμια που είναι βάσεις της .
Η Ryanair κλασικά προτιμά να πετά σε μικρότερα ή δευτερεύοντα αεροδρόμια , συνήθως έξω από τις μεγάλες πόλεις , για να επωφεληθεί οικονομικά από τα χαμηλότερα τέλη και τις γρήγορες επιστροφές των αεροσκαφών ( λόγω μικρότερης κίνησης ) .
Για παράδειγμα , δεν πετά στο κύριο Αεροδρόμιο του Ντίσελντορφ , αλλά στο Αεροδρόμιο του Βέετσε ( Weeze ) , 70 χιλιόμετρα από το Ντίσελντορφ .
Η Ryanair μάλιστα αναφερόταν στο Αεροδρόμιο της Μπρατισλάβα ως `` Μπρατισλάβα Βιέννη '' , παρά το γεγονός ότι η Βιέννη είναι 80 χιλιόμετρα μακριά , στην Αυστρία και όχι στη Σλοβακία .
Σε κάποιες περιπτώσεις , τα δευτερεύοντα αεροδρόμια μπορεί να είναι πιο κοντά στην πόλη που εξυπηρετούν από το κύριο , όπως είναι η περίπτωση του Αεροδρομίου Τσιαμπίνο στη Ρώμη .
Η Ryanair και πάλι πετά σε μεγάλα αεροδρόμια , όπως τα Σχίπολ , Αθήνα , Βρυξέλλες , Δουβλίνο , Εδιμβούργο , Φιουμιτσίνο κ.τ.λ .
Κάποιες από αυτές τις πόλεις δεν διαθέτουν δευτερεύον αεροδρόμιο που θα μπορούσε να χρησιμοποιήσει η Ryanair κατά τη συνήθη τακτική της .
Η Ryanair επίσης εξυπηρετεί προορισμούς « ήλιου και θάλασσας » με βάσεις όπως τα Κανάρια Νησιά , την Κύπρο , τα Ελληνικά νησιά και τη Μάλτα μεταξύ άλλων .
Η Ryanair επίσης έχει βοηθήσει το ξεκίνημα χαμηλού κόστους αεροπορικών εταιριών εκτός Ευρώπης όπως η VivaAerobús ( Μεξικό ) και η VivaColombia ( Κολομβία ) , και από το 2016 και μετά της VivaCan ( Κόστα Ρίκα ) .
Τον Οκτώβριο του 2019 ο στόλος της περιλαμβάνει : Τον Νοέμβριο του 2008 , η πτήση 4102 της Ryanair από το Αεροδρόμιο της Φρανκφούρτης Χαν υπέστη ζημιά στο σύστημα προσγείωσης σε αναγκαστική προσγείωση στο αεροδρόμιο της Ρώμης-Τσιαμπίνο , μετά από πρόσκρουση με πουλιά που προκάλεσε ζημιές και στους δύο κινητήρες κατά την προσέγγιση στο αεροδρόμιο .
Στο αεροπλάνο υπήρχαν 6 μέλη του πληρώματος και 166 επιβάτες .
Δύο μέλη και οκτώ επιβάτες μεταφέρθηκαν στο νοσοκομείο με μικρούς τραυματισμούς .
Το σύστημα προσγείωσης του Boeing 737-800 κατέρρευσε , αφήνοντας το αεροσκάφος να σέρνεται στο διάδρομο προσγείωσης και κλείνοντας το αεροδρόμιο για πάνω από 35 ώρες .