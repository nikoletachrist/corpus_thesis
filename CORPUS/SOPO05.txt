Σημαντική φιλοσοφική αφετηρία του Μαρξ είναι επίσης η θεώρηση του ανθρώπου όχι ως μεμονωμένου ατόμου με προκαθορισμένες ελευθερίες ( κατά το ατομικιστικό πρότυπο του φιλελευθερισμού ) , αλλά ως κοινωνικού ατόμου .
Αυτή η αντίληψη είναι συνήθης ευρύτερα στον σοσιαλισμό .
Εναλλακτικοί ορισμοί που έχουν προταθεί από πολλούς συγγραφείς , χρησιμοποιούν τον όρο « μαρξικό » για να αναφερθούν στο φιλοσοφικό , οικονομικό , κοινωνικό και πολιτικό έργο που διατυπώθηκε από τον Μαρξ , και τον όρο « μαρξιστικό » για οποιοδήποτε αντίστοιχο έργο στηρίχθηκε στον Μαρξ .
Κατά αυτή την έννοια ορίζονται πολλοί Μαρξισμοί . Έτσι π.χ . ορίζεται ο « σοβιετικός μαρξισμός » ως το φιλοσοφικό/πολιτικό/ιδεολογικό ρεύμα που διαμορφώθηκε υπό την ηγεμονία του ΚΚΣΕ και της Τρίτης Διεθνούς με κέντρο τη Σοβιετική Ένωση , ο « δομικός μαρξισμός » που προέρχεται κυρίως από το έργο του Λουί Αλτουσέρ , του Νίκου Πουλαντζά και άλλων στρουκτουραλιστών κ.α .
Συχνά συναντάται ο όρος « κριτικός μαρξισμός » για μαρξογενή ρεύματα που διαφοροποιήθηκαν από τις δύο επικρατούσες μορφές του ιστορικού σοσιαλισμού του 20ου αιώνα , τον σταλινισμό και τη σοσιαλδημοκρατία .
Σ ' αυτά συνήθως εντάσσονται ρεύματα με αφετηρία το έργο του Λέον Τρότσκι ή ρεύματα με αναφορές στη σχολή της Φρανκφούρτης , στο έργο του Τόνι Κλιφ κ.α .
Θεωρητική αφετηρία του δυτικού ή κριτικού μαρξισμού αποτελεί τόσο το έργο του Γκέοργκ Λούκατς όσο και το έργο του Αντόνιο Γκράμσι . Άλλος όρος που χρησιμοποιείται από σύγχρονους συγγραφείς και πολιτικές οργανώσεις ( στην Ελλάδα κυρίως από το ΝΑΡ ) είναι ο όρος « μαχόμενος επαναστατικός μαρξισμός » ( βλ . κομμουνιστική επαναθεμελίωση ) .
Βασικά στοιχεία είναι : α. η προσπάθεια εξέλιξης της θεωρίας σύμφωνα με τις σημερινές συνθήκες ανάπτυξης και κρίσης της καπιταλιστικής κοινωνίας και β.
Η αποτίμηση των επαναστάσεων του 20ού αι . και των καθεστώτων του λεγόμενου `` υπαρκτού σοσιαλισμού '' που προέκυψαν από αυτές τις επαναστάσεις .
Συνήθης επίσης είναι και ο όρος μαρξισμός-λενινισμός , που κατά πολλούς ταυτίζεται με τους όρους « σοβιετικός μαρξισμός » και « σταλινισμός » .
Για όσους αυτοπροσδιορίζονται ως Μαρξιστές-Λενινιστές , που στην Ελλάδα κύριος εκφραστής είναι το ΚΚΕ , ο όρος αποτελεί την πιστή εφαρμογή των λεγόμενων του Μαρξ , όπως αυτά εμπλουτίστηκαν από τον Λένιν .
Πρέπει να τονιστεί ότι ο χώρος του Μαρξισμού-Λενινισμού δεν πρέπει να συγχέεται με τον χώρο Μ-Λ ( ή μ-λ ) που από πολλούς θεωρείται χώρος που ανήκει στο μαοϊκό ρεύμα .
Το ρεύμα αυτό ( Μ-Λ ) ( στην Ελλάδα βλέπε τα πολιτικά κόμματα ΟΜΛΕ , ΚΚΕ ( μ-λ ) , Μ-Λ ΚΚΕ , ΚΟΕ , Χοτζέας κ.λπ . ) διαφοροποιείται από το επίσημο κομμουνιστικό κίνημα ( άρα και από τον « επίσημο » μαρξισμό ) μετά τον θάνατο του Ιωσήφ Στάλιν και τη διαδοχή του από τον Νικήτα Χρουτσόφ .
Ο μαρξισμός εμφανίστηκε στη δεκαετία του 1840 , από τη μία ως συνέπεια της ανάπτυξης της κοινωνικής σκέψης και επιστήμης , και από την άλλη ως απόρροια της ανάγκης για τη θεμελίωση μιας κοσμοθεωρίας για το αναπτυσσόμενο προλεταριάτο .
Ως κυριότερες ιδεολογικές πηγές του μαρξισμού θεωρούνται ο γαλλικός ουτοπικός σοσιαλισμός , ο γερμανικός ιδεαλισμός και η κλασική αγγλική πολιτική οικονομία .
Ωστόσο ο Μαρξ επιχείρησε συνειδητά να « αναποδογυρίσει » τον ιδεαλισμό του Χέγκελ , διατηρώντας όμως τη διαλεκτική μέθοδό του , και να τον αντικαταστήσει με έναν αυστηρό υλισμό πιο συμβατό με τον θετικισμό της εποχής του .
Ο διαλεκτικός και ιστορικός υλισμός στηρίζεται στην παραδοχή ότι η ύλη διαμορφώνει πρωταρχικά αλλά και επαναδιαμορφώνεται από το πνεύμα ( συνείδηση ) .
Η πρωταρχικότητα της ύλης έναντι της συνείδησης , έγκειται στο γεγονός ότι προηγείται χρονικά της δεύτερης και αποτελεί αναγκαίο όρο , πρώτα για την ύπαρξη της ζωής , και έπειτα της συνείδησης .
Η ύλη είναι απαραίτητο συστατικό της ζωής και η ζωή δεν υπάρχει χωρίς την ύλη .
Το ανθρώπινο πνεύμα από την άλλη , δεν υπάρχει δίχως την ίδια την ύλη , δίχως τη ζωή .
Το προβάδισμα της ύλης έναντι του πνεύματος σε μια σχέση αλληλεπίδρασης , είναι μια αδιαμφισβήτητη πραγματικότητα .
Ας το δούμε λίγο πιο προσεκτικά .
Το φυσικό περιβάλλον ασκεί την επίδρασή του στον άνθρωπο .
Ο άνθρωπος όμως , δε δέχεται παθητικά τα ερεθίσματα αυτά , αλλά επενεργεί με τη σειρά του στη φύση και τη μεταβάλλει . Έτσι όμως μεταβάλλει τους υλικούς όρους της δικής του ζωής και σε τελική ανάλυση μεταβάλλει τον ίδιο του τον εαυτό , τη συνείδησή του .
Ο άνθρωπος δεν είναι μόνο ύλη ή μόνο συνείδηση ( πνεύμα ) .
Είναι και τα δύο , με την ύλη να προηγείται , εξαιτίας του γεγονότος ότι πρώτα ο άνθρωπος γεννιέται και μετέπειτα μεγαλώνοντας , αποκτά την ικανότητα του να σκέφτεται . Έχει ενδιαφέρον επομένως να δούμε πώς συνδέονται στην ιστορία μεταξύ τους αυτά τα δύο στοιχεία . Όλη η ανθρώπινη ιστορία μέχρι τώρα έχει σαν βάση την προσπάθεια που καταβάλλει ο άνθρωπος τόσο για την επιβίωσή του , όσο και για την κατανόηση του κόσμου που τον περιβάλλει .
Ο ιστορικός υλισμός δεχόμενος το προβάδισμα της ύλης έναντι του πνεύματος αλλά και την διαλεκτική σχέση μεταξύ αυτών των δυο χαρακτηριστικών του ανθρώπου , θεμελιώνει την ιστορική εξέλιξη , με βάση αυτή την διαλεκτική σχέση ύλης και πνεύματος , δηλαδή την σχέση ενότητας και αντιπαράθεσης μεταξύ τους .
Σύμφωνα με τον Μαρξ η πραγματικότητα είναι υλική και η εξέλιξη ( συμπεριλαμβανομένης της εξέλιξης της ιστορίας και της κοινωνίας ) έχει υλική βάση και αίτια .
Το πνεύμα ( η συνείδηση με άλλα λόγια ) επενεργεί με τη σειρά του στην υλική πραγματικότητα και την επαναδιαμορφώνει .
Αυτή είναι ουσιαστικά η διαλεκτική σχέση που υπάρχει ανάμεσα στην ύλη και το πνεύμα .
Κατά τον Μαρξ το σύνολο των υλικών κοινωνικο-οικονομικών συνθηκών αποτελούν την βάση ή αλλιώς ( υπο ) δομή ( Unterbau ) και η αντανάκλαση της βάσης στην πνευματική , λόγια , ηθική ζωή , αποτελεί το εποικοδόμημα , ή αλλιώς υπερδομή ( Überbau ) .
Το σύνολο διανοητικών εννοιών , που είναι καθορισμένες στη συλλογική συνείδηση σε μια δεδομένη στιγμή , αποτελεί αυτό που ο Μαρξ ονομάζει ιδεολογία .
Τα προβλήματα της ελευθερίας του ανθρώπου και της κοινωνικής εξέλιξης πρέπει να μελετηθούν σύμφωνα με την υλική βάση της ύπαρξης των ανθρώπων .
Η ελευθερία καταργήθηκε από το σύστημα του καταμερισμού της εργασίας , στο οποίο το άτομο βλέπει να του αποσπούν το προϊόν της εργασίας του .
Αυτό ο Μαρξ το χαρακτηρίζει ως αλλοτρίωση .
Η χρησιμοποίηση μηχανών και μηχανημάτων στην παραγωγή θα μπορούσε να απελευθερώσει τον άνθρωπο .
Η υπεραξία της εργασίας του , δηλαδή το προϊόν που παράγει το προλεταριάτο , καρπώνεται από την κοινωνική τάξη που εκμεταλλεύεται τις παραγωγικές του δυνάμεις .
Ο εκάστοτε εργαζόμενος δουλεύει σε κάποιο εξειδικευμένο , συγκεκριμένο τμήμα της παραγωγής και είναι αποκομμένος από το προϊόν της εργασίας του .
Δημιουργείται έτσι ένα προλεταριάτο το οποίο είναι ολοένα και πιο εξαρτημένο και μίζερο . Όσο ο χρόνος εργασίας αυξάνεται ( υπερωρίες , διεύρυνση ωραρίου ) τόσο περισσότερο η εκμεταλλεύτρια κοινωνική τάξη κερδίζει εις βάρος του προλεταριάτου .
Ο εργάτης δεν βλέπει απλά την αλλοτρίωση του σε σχέση με την εργασία του , αλλά επίσης βλέπει να υφαρπάζεται το προϊόν αυτής .
Ο Μαρξ προσδιορίζει την υφαρπαγή αυτή με τη θεωρία της υπεραξίας .
Η βιομηχανική διαδικασία προσφέρει στην πρώτη ύλη μια επιπλέον αξία , η οποία δημιουργείται από το κεφάλαιο ( αγορά πρώτων υλών , μηχανών , εγκαταστάσεων ) και κυρίως από την εργασία .
Η υπεραξία όμως κατάσχεται πλήρως από το κεφάλαιο το οποίο δεν πληρώνει στον εργάτη παρά τα απολύτως απαραίτητα προκειμένου να συνεχίσει να παράγει και να εργάζεται .
Ο κόσμος της παραγωγής αποτελείται από άτομα που εκμεταλλεύονται και εκμεταλλευόμενους .
Ο άνθρωπος αποξενώνεται όχι μόνο από το προϊόν της εργασίας του αλλά και από τους άλλους ανθρώπους .
Η πηγή αυτής της αμοιβαίας εκμετάλλευσης είναι η ιδιοκτησία των μέσων που καθιστούν εφικτή την οικονομική παραγωγή ( π.χ . εργοστάσια , χωράφια κλπ ) .
Η κατάργηση αυτής της ατομικής ιδιοκτησίας και η συλλογική διαχείριση των μέσων παραγωγής θα επέτρεπε στον άνθρωπο να επανακτήσει την πραγματική του φύση , δηλαδή την κοινωνική του ύπαρξη .
O Μαρξ αποδέχεται την έννοια της κοινότητας που δημιούργησε ο Ρουσώ , βασική του θέση όμως είναι ότι αυτή δεν αποτελεί ένα ενιαίο σύνολο ανθρώπων με κοινά ενδιαφέροντα .
Η κοινωνία εμφανίζεται διαιρεμένη σε τάξεις των οποίων τα συμφέροντα αντικρούονται διαρκώς .
Στόχος κάθε τάξης είναι ο έλεγχος των μέσων παραγωγής .
Η τάξη που τελικά το κατορθώνει αυτό είναι εκείνη που κυριαρχεί και που διαμορφώνει την κοινωνική υπερδομή ( την ιδεολογία , την ηθική , το θεσμικό πλαίσιο ) με τέτοιο τρόπο ώστε να συντηρεί την κυριαρχία της .
Η διαδικασία ανταγωνισμού των τάξεων ονομάζεται πάλη των τάξεων και ανώτερη μορφή ταξικής πάλης είναι ο πολιτικός αγώνας , η πάλη δηλαδή εναντίον της τάξης των εκμεταλλευτών ως συνόλου και της εξουσίας της σε όλους τους τομείς της κοινωνικής ζωής .
Το ανώτερο στάδιο του πολιτικού αγώνα είναι η κοινωνική επανάσταση , που έχει ως καθήκον την αντικατάσταση των παλαιών παραγωγικών σχέσεων με καινούριες .
Ο χαρακτήρας μιας επανάστασης καθορίζεται από το είδος των αντιθέσεων που λύνει και από το καθεστώς που εγκαθιδρύει .
Το βασικό στην κοινωνική επανάσταση είναι το πρόβλημα του περάσματος της εξουσίας στα χέρια των εκπροσώπων των νέων παραγωγικών σχέσεων .
Η κοινωνική επανάσταση δεν τελειώνει εδώ αλλά πρέπει να προχωρήσει στην οικοδόμηση των νέων παραγωγικών σχέσεων .
Η οικοδόμηση αυτή γίνεται μέσα από συνθήκες ταξικής πάλης που εξακολουθεί να διεξάγεται και μετά την κατάκτηση της εξουσίας .
Η πάλη των τάξεων βρίσκεται στη βάση της εξέλιξης της ιστορίας και της πολιτικής και η ιστορία εκφράζεται μέσα από αυτή τη διαλεκτική διαδικασία .
Με βάση αυτόν το συλλογισμό , ο Μαρξ κάνει μία κριτική θεώρηση της ιστορίας και εντοπίζει τα παρακάτω στάδια στην εξελικτική πορεία της ανθρωπότητας .
Τα στάδια αυτά δεν είναι απαραίτητα ιστορικά , ούτε αντιστοιχούν σε καθορισμένες χρονολογικές περιόδους για κάθε κοινωνία .
Στο στάδιο του πρωτόγονου κομμουνισμού δεν υπάρχει ακόμα ιδιοκτησία αλλά ούτε και οργανωμένο οικονομικό σύστημα παραγωγής και άρα δεν υπάρχει χρησιμότητα στην ύπαρξη κράτους .
Αν και ο πρωτόγονος κομμουνισμός είναι περιορισμένος και υποταγμένος στη δικτατορία της φύσης , πρόκειται για περίοδο αρχικής αγνότητας και καλοσύνης για την οποία μίλησε και ο Ρουσώ .
Η τεχνολογική πρόοδος είναι μικρή και ως εκ τούτου η παραγωγικότητα της εργασίας είναι τόσο χαμηλή , που δεν επιτρέπει να δημιουργηθεί κάποιο σημαντικό πλεόνασμα αγαθών από την αξιοποίηση της εργατικής δύναμης .
Ο καταμερισμός της εργασίας είναι σχετικά απλός και στηρίζεται μόνο στο φύλο και την ηλικία .
Στην κοινωνία των δουλοκτητών , η οικονομία λειτουργεί με βάση την εργασία των δούλων .
Οι δούλοι εργάζονται για να παράγουν υπεραξία/υπερπροϊόν .
Η δουλεία εμφανίστηκε , όταν το επέτρεψαν οι συνθήκες .
Με την ανάπτυξη της αγγειοπλαστικής , της κτηνοτροφίας και της γεωργίας η παραγωγικότητα της εργασίας βελτιώθηκε και για πρώτη φορά μπορούσε να δημιουργήσει ένα ικανοποιητικό πλεόνασμα , τέτοιο , που θα επέτρεπε σε μια προνομιούχο ομάδα στον καταμερισμό της εργασίας να το ιδιοποιείται .
Σε αυτό το κοινωνικό σύστημα , υπάρχει οργανωμένη παραγωγική διαδικασία η οποία αναφέρεται κυρίως στη γεωργία και την κτηνοτροφία .
Βασική παραγωγική δύναμη στην φεουδαρχία είναι οι δουλοπάροικοι μαζί με τους βιοτέχνες .
Τα άτομα που έχουν στην κατοχή τους το μεγαλύτερο μέρος της γης και κατά συνέπεια ελέγχουν την παραγωγή ( οι φεουδάρχες ) είναι αυτοί που καρπώνονται το υπερπροϊόν και διευθύνουν τα φεουδαρχικά κράτη/κρατίδια .
Το κράτος στη φεουδαρχία είναι απολυταρχικό και με διάφορους μηχανισμούς ασφαλείας ( νόμοι , εκκλησία , ιππότες , κ.ά . ) προστατεύει την άρχουσα τάξη των φεουδαρχών .
Μέσα από την εξέλιξη της ναυτιλίας , της τεχνολογίας και του εμπορίου , εμφανίζεται και σιγά σιγά ισχυροποιείται μια νέα κοινωνική τάξη , η αστική τάξη .
Καταπιεσμένη από τους φεουδάρχες , θα συγκρουστεί μαζί τους και εν τέλει θα επικρατήσει .
Η αστική τάξη , κοινωνικά κυρίαρχη πλέον , θα αναπαράξει τον ταξικό διαχωρισμό της κοινωνίας , εκμεταλλευόμενη την κοινωνική πλειοψηφία ( εργατική τάξη και -ευρύτερα- λαός ) .
Εξαιτίας του ανταγωνισμού τους οι καπιταλιστές μειώνονται αριθμητικά , ενώ οι εργαζόμενοι/προλετάριοι αυξάνονται διαρκώς , μεγαλώνοντας με αυτόν τον τρόπο τις πιθανότητες να συγκροτηθούν σε πολιτικό και κοινωνικό υποκείμενο , το οποίο θα μπορέσει να ανατρέψει τον καπιταλισμό και να καταστήσει κυρίαρχες τις κομμουνιστικές σχέσεις τόσο στην παραγωγή όσο και ευρύτερα στην κοινωνία .
Στην εποχή του ο Μαρξ συμπέρανε ότι η εκμετάλλευση , η μιζέρια και η ανέχεια των εργατών στο καπιταλιστικό σύστημα σε συνδυασμό με την επιστημονική τεκμηρίωση της ρεαλιστικότητας της κομμουνιστικής κοινωνίας , οξύνει την ταξική πάλη , η οποία απαιτεί τη λύση της επανάστασης .
Η κοινωνία που προκύπτει μετά την ανατροπή του καπιταλισμού , ελέγχεται από την εργατική τάξη και το λαό μέσω των εργατικών/λαϊκών θεσμών , τόσο στο επίπεδο της ιδιοκτησίας των μέσων παραγωγής όσο και ευρύτερα σε πολιτικό επίπεδο , αντικαθιστά τη « δικτατορία της αστικής τάξης » και ονομάζεται δικτατορία του προλεταριάτου .
Σήμερα , μετά την εμπειρία της κατάρρευσης των χωρών του λεγόμενου `` υπαρκτού σοσιαλισμού '' , ορισμένες δυνάμεις του κομμουνιστικού κινήματος , αντί για τον όρο `` δικτατορία του προλεταριάτου '' , χρησιμοποιούν τον όρο `` εργατική εξουσία/δημοκρατία '' , για να τονίσουν την ανάγκη αποφυγής της δικτατορίας ενός κόμματος πάνω στην εργατική τάξη , στο όνομα του κομμουνισμού .
Η εργατική εξουσία/δημοκρατία παραπέμπει αφενός στην εξουσία της εργατικής τάξης και των σύμμαχων λαϊκών στρωμάτων επί της παραγωγής και ευρύτερα της κοινωνίας , ταυτόχρονα όμως τονίζει τον ουσιαστικά δημοκρατικό χαρακτήρα αυτής της εξουσίας σε αντιδιαστολή τόσο με την αστική εξουσία , όσο και με τις χώρες του υπαρκτού σοσιαλισμού .
Σε αυτές τις χώρες την εξουσία την ασκούσε στο όνομα του κομμουνισμού και της εργατικής τάξης η κομματική/κρατική άρχουσα τάξη ( γραφειοκρατία ) προς όφελός της και σε βάρος των εργαζομένων .
Τελικά η δικτατορία του προλεταριάτου « μαραίνεται » σταδιακά , το `` εργατικό μισοκράτος '' απονεκρώνεται , και κάθε ταξική διάκριση εξαφανίζεται .
Οι κοινωνικές τάξεις ( εργατική/αστική ) , προϊόν της καπιταλιστικής κοινωνίας , δεν υφίστανται πλέον .