Μέχρι πρότινος αναπαραγόταν στις γερμανικές ακτές της Βαλτικής , στη Σκωτία και στις Φερόες .
Οι περιοχές διαχείμασης του χαλικοκυλιστή , βρίσκονται σχεδόν όλες στο Νότιο Ημισφαίριο , από την Αφρική , όπου απαντά σε όλα τα παράκτια , νότια στο Ακρωτήριο της Καλής Ελπίδος και την Ωκεανία , μέχρι την Τασμανία , τη Νέα Ζηλανδία και πολλά νησιά του Ειρηνικού .
Στην Αμερική διαχειμάζει στις ακτές των ΗΠΑ από τα σύνορα με τον Καναδά , περίπου , και τη Μασαχουσέτη , μέχρι τις ακτές της νοτίου Αμερικής , περίπου στο γεωγραφικό πλάτος της Παταγονίας , αν και είναι σπάνιος στα πολύ νότια της Χιλής και της Αργεντινής .
Στην Ευρώπη διαχειμάζει κυρίως στα δυτικά , από την Ισλανδία , το Ηνωμένο Βασίλειο και τις ακτές της Βόρειας Θάλασσας , μέχρι τις ακτές της Ιβηρικής .
Στη Μεσόγειο απαντά σπανιότερα σε ακτές της Ιταλίας και των Βαλκανίων , εκτός από τις μεσογειακές ακτές της Αφρικής , όπου είναι πιο συνηθισμένος .
Στην Ασία , τέλος , απαντά σε όλες τις νότιες και νοτιοανατολικές ακτές , από την Αραβική χερσόνησο μέχρι τη ΝΑ Κίνα , περίπου , ενώ φαίνεται να λείπει από την κυρίως Ιαπωνία ( εκτός από τα ενδιάμεσα με την Κίνα , νησιά Ρίου Κίου ) .
Στις περιοχές διαχείμασης , οι χαλικοκυλιστές δείχνουν να είναι ιδιαίτερα πιστοί σε συγκεκριμένες τοποθεσίες .
Μια μελέτη που δημοσιεύθηκε το 2009 , παρατήρησε άτομα διαχείμασης κατά μήκος ενός τμήματος της ακτής στο Firth of Clyde της Σκωτίας .
Η ερευνητική ομάδα διαπίστωσε ότι το 95 % των πτηνών που , κατοικούν στην περιοχή στο τέλος του χειμώνα , επέστρεψε εκεί το επόμενο φθινόπωρο .
Πηγές : ( σημ . με έντονα γράμματα το υποείδος που απαντά στον ελλαδικό χώρο ) Ο χαλικοκυλιστής είναι πλήρως μεταναστευτικό είδος και , κατ ’ ουσίαν , δεν υπάρχουν μόνιμοι πληθυσμοί , αλλά μόνον αναπαραγόμενοι ( καλοκαίρι Β.Ημισφαιρίου ) και διαχειμάζοντες ( καλοκαίρι Ν.Ημισφαιρίου ) , πλην μικρής περιοχής της Νορβηγίας , όπου απαντούν μόνιμοι πληθυσμοί .
Διακρίνονται 5 αναπαραγωγικοί πληθυσμοί : ( 1 ) Τα πουλιά του Άξελ Χάιμπεργκ , του Έλσμιρ και της Γροιλανδίας κατευθύνονται προς την Δ.
Ευρώπη , κυρίως μέσω της Ιρλανδικής και Βόρειας Θάλασσας προς την ιβηρική , με περιπλανώμενους επισκέπτες νότια , μέχρι την Μαυριτανία .
Σε αυτή την ομάδα περιλαμβάνονται και οι πληθυσμοί που περνούν απ ’ ευθείας τον Ατλαντικό , ή με ενδιάμεση στάση στην Ισλανδία ή τη ΝΔ .
Νορβηγία . ( 2 ) Οι πληθυσμοί της Φινοσκανδιναβίας και της Δ , Ρωσίας κατευθύνονται κατά μήκος των ακτογραμμών της Βαλτικής και της Δ.
Ευρώπης ( Μάιος και μέσα Ιουλίου έως τα μέσα Σεπτεμβρίου ) , προς το Μαρόκο και την Δ.
Αφρική . ( 3 ) Οι πληθυσμοί που αναπαράγονται από την Λευκή Θάλασσα έως την Κ.
Σιβηρία , ίσως κινούνται μέσω των ηπειρωτικών λιμνών του Καζακστάν , και μέσω της Κασπίας και Μαύρης Θάλασσας , έρχονται να ξεχειμωνιάσουν στην Α.
Μεσόγειο και την Ερυθρά Θάλασσα , τον Περσικό , τις ακτές του Ινδικού και της Ν.
Αφρικής .
Αυτοί οι πληθυσμοί απαντούν συχνά στα ηπειρωτικά της Αφρικής . ( 4 ) Τα πτηνά που αναπαράγονται από την Α.
Σιβηρία και την Δ.
Αλάσκα , διαχειμάζουν στη ΝΑ .
Ασία , την Αυστραλία , τον Δ.
Ειρηνικό και , τοπικά , στις δυτικές ακτές του Μεξικού και της Καλιφόρνιας .
Ενδεχομένως ακολουθούνται δύο διαδρομές προς την Αυστραλία , μία ( 1 ) προς την Α.
Αυστραλία και τη Νέα Ζηλανδία διασχίζοντας τον Ειρηνικό , με επιστροφή στα βόρεια μέσω των ανατολικών ακτών της Ασίας , και δεύτερη με κατεύθυνση , προς και από την Δ.
Αυστραλία , κατά μήκος των ακτών της Α.
Ασίας .
Αυτοί οι πληθυσμοί καταφθάνουν στην Αυστραλία από τον Αύγουστο μέχρι τον Νοέμβριο και αναχωρούν από τον Μάρτιο μέχρι τον Ιούνιο . ( 5 ) Οι πληθυσμοί του υποείδους A. i. morinella κατευθύνονται προς τις ακτές του Ειρηνικού και του Ατλαντικού της Κεντρικής και Νότιας Αμερικής , πραγματοποιώντας στάση σε μεγάλους αριθμούς στον Κόλπο Ντέλαγουερ και διαχειμάζουν στην Ν.
Νότια Αμερική , σε ακόμη μεγαλύτερους αριθμούς .
Τα περισσότερα από τα ανώριμα άτομα περνούν το καλοκαίρι , νότια των εδαφών αναπαραγωγής , ενώ τα νεαρά άτομα μεταναστεύουν νότια , έναν ( 1 ) μήνα αργότερα από ό , τι οι ενήλικες , δηλαδή από τα μέσα Αυγούστου έως τις αρχές του Σεπτέμβρη Το μεταναστευτικό ταξίδι πραγματοποιείται κατά σμήνη , καθένα εκ των οποίων αποτελείται από δεκάδες πτηνά .
Τυχαίοι , περιπλανώμενοι επισκέπτες έχουν αναφερθεί μεταξύ άλλων από τη Σλοβενία , και τη Λευκορωσία , την Παραγουάη , το Λεσότο , τη Ρουάντα και το Νεπάλ .
Κατά την αναπαραγωγική περίοδο , οι χαλικοκυλιστές συχνάζουν στις ακτές ή μέχρι κάποια χιλιόμετρα στο εσωτερικό στην υψηλή Αρκτική , σε παράκτιες πεδιάδες , σε βάλτους και στην τούνδρα δείχνοντας προτίμηση σε ένα μωσαϊκό εδαφών από γυμνά βράχια , αργιλώδη εδάφη ή με βότσαλα και βλάστηση κοντά στο νερό , ή σε περιοχές που παραμένουν υγρές μέχρι το τέλος του καλοκαιριού , Εκτός αναπαραγωγικής περιόδου , το είδος απαντά , και πάλι , κυρίως στα παράκτια , αν και κατά τη μετανάστευση μπορεί να βρεθεί στα ηπειρωτικά , κατά μήκος των ντάικς , ή σε όχθες λιμνών .
Κατά τη διάρκεια του χειμώνα συχνάζει σε ακτές με βράχους και βότσαλα , ακτές που παρέχουν τροφή , κυματοθραύστες , αμμώδεις παραλίες με ξεβρασμένα από τις καταιγίδες φύκια , αλμυρόβαλτους με χαμηλή βλάστηση , προστατευόμενους κολπίσκους , εκβολές ποταμών , μαγκρόβιους βάλτους , εκτεθειμένους υφάλους και εππίπεδες λασπώδεις περιοχές με στρώσεις μαλακίων .
Ο χαλικοκυλιστής είναι ένα μικρό και « στρουμπουλό » πτηνό , εύκολα αναγνωρίσιμο λόγω του ανάμικτου σχεδίου χρωμάτων ( pattern ) στο πτέρωμα , εξ αιτίας του οποίου , τού έχει αποδοθεί ο χαρακτηρισμός « χαραδριός-αρλεκίνος » .
Σε όλες τις εποχές , το πτέρωμα κυριαρχείται από το ασπρόμαυρο μοτίβο , αλλά κατά την αναπαραγωγική περίοδο , αυτό εμπλουτίζεται με πορτοκαλί-καφέ χρώματα στην άνω επιφάνεια , με μαύρα σημάδια .
Το κεφάλι είναι κυρίως λευκό με μαύρες ραβδώσεις στην κορυφή και ασπρόμαυρο μοτίβο στο πρόσωπο .
Το στήθος είναι κυρίως μαύρο , εκτός από ένα λευκό « μπάλωμα » στις πλευρές , ενώ η υπόλοιπη κάτω επιφάνεια είναι λευκή .
Κατά την πτήση , μία χαρακτηριστική λευκή ταινία στις πτέρυγες είναι διακριτή , και ένα επίσης άσπρο μπάλωμα κοντά στη βάση τους .
Το ουροπύγιο είναι άσπρο , αλλά αμέσως μετά , ακολουθεί ένα χαρακτηριστικό σκούρο « V » .
Η κυρίως ουρά είναι λευκή , αλλά καταλήγει σε σκούρα τελική ταινία .
Οι ταρσοί είναι κοντοί σε σχέση με το σώμα , πορτοκαλόχρωμοι , ενώ το ράμφος είναι μαύρο , κοντό , ελαφρώς κωνικό και με οξύ , ελαφρώς ανασηκωμένο άκρο .
Το θηλυκό έχει ελαφρώς πιο αχνά χρώματα από το αρσενικό , χωρίς πολύ πορτοκαλί στο πτέρωμα και το κεφάλι είναι καφετί με περισσότερες ραβδώσεις . ( Πηγές : ) Στις αρκτικές περιοχές αναπαραγωγής του , το είδος τρέφεται κυρίως με Δίπτερα έντομα ( ενήλικα και προνύμφες ) , καθώς και προνύμφες από Λεπιδόπτερα , Υμενόπτερα , Κολεόπτερα και αράχνες , ενώ κατά καιρούς περιλαμβάνεται επίσης φυτικό υλικό , κυρίως στην αρχή της σεζόν .
Εκτός αναπαραγωγικής περιόδου , η διατροφή του αποτελείται από έντομα , καρκινοειδή , μαλάκια ( κυρίως μύδια και κυδώνια ) , σκώληκες , εχινόδερμα , μικρά ψάρια , αλλά και θνησιμαία και αβγά πουλιών .
Ειδικά για την περίπτωση των αβγών , φαίνεται ότι προτιμά εκείνα από γλάρους , γλαρόνια , πάπιες , ακόμα και αυγά άλλων χαλικοκυλιστών , αν και αυτή η συμπεριφορά είναι ασυνήθιστη .
Στην πλειονότητα των περιπτώσεων , παρατηρούνται να καιροφυλακτούν ανυπεράσπιστες φωλιές , και εισβάλλουν τρυπώντας τα κελύφη με τα ράμφη τους για να πάρουν το περιεχόμενο .
Ο χαλικοκυλιστής υιοθετεί ποικιλία τεχνικών για να εντοπίσει και να συλλάβει το θήραμα : Υπάρχουν ενδείξεις ότι οι χαλικοκυλιστές « κινούνται » μεταξύ αυτών των τεχνικών διατροφής , με βάση την ατομική προτίμηση , το φύλο και την κοινωνική θέση , σε σχέση με άλλα άτομα του ιδίου είδους .
Σε μελέτη πληθυσμού , τα κυρίαρχα άτομα έτειναν να υιοθετούν την πρώτη τεχνική ( περιήγηση ) ενώ , ταυτόχρονα , παρεμπόδιζαν τα κατώτερα στην ιεραρχία άτομα να κάνουν το ίδιο . Όταν αυτά τα κυρίαρχα άτομα απομακρύνθηκαν προσωρινά , μερικοί από τους « υφισταμένους » άρχισαν να εφαρμόζουν το ίδιο , ενώ άλλοι δεν έδειξαν καμία αλλαγή στην στρατηγική αναζήτησης τροφής .
Ο χαλικοκυλιστής είναι αγελαίο και κοινωνικό είδος κατά τη διάρκεια του χειμώνα , και , πολλές φορές , αναζητά την τροφή του σε ομάδες από 10-100 άτομα , ιδιαίτερα σε περιοχές με παλίρροιες .
Κατά την αναζήτηση τροφής ( βλ .
Τροφή ) , οι χαλικοκυλιστές υιοθετούν διαφορετικές στάσεις ενδεικτικές του επιπέδου της ιεραρχικής θέσης τους .
Χαμηλωμένη ουρά και κυρτή στάση συνδέεται με επιθετικότητα , και ως εκ τούτου υιοθετείται από κυρίαρχα άτομα .
Δεσπόζοντα ρόλο στην ιεραρχία , παίζει η ηλικία , γι ’ αυτό τα νεαρά άτομα είναι συνήθως υποτελή .
Το χαρακτηριστικό πτέρωμά τους εμφανίζει ασυνήθιστο ποσοστό ποικιλομορφίας σε σύγκριση με άλλα παρυδάτια πτηνά , οπότε οι χαλικοκυλιστές χρησιμοποιούν αυτά τα μοναδικά σχέδια για να αναγνωρίζονται μεταξύ τους και να διακρίνουν τους εισβολείς στο έδαφός τους , από τους γείτονες που καταλαμβάνουν παρακείμενα εδάφη .
Ο χαλικοκυλιστής αποκτά σεξουαλιική ωριμότητα από το 2ο έτος της ζωής του , αλλά φωλιάζει από το 3ο μέχρι το 6ο , συνήθως , ενώ είναι μονογαμικό πτηνό .
Φωλιάζει από τον Μάιο έως τις αρχές Αυγούστου σε μοναχικά ζευγάρια , παρόλο που πολλά από αυτά μπορεί να βρίσκονται σε μικρή μεταξύ τους απόσταση , σε ιδανικά ενδιαιτήματα , κατά μήκος ακτών ή σε νησιά .
Η φωλιά κατασκευάζεται σε ανοικτό έδαφος , συνήθως πάνω σε μία μικρή νησίδα κοντά στην ακτή ή , κατά μήκος ενός μικρού ποταμού ή σε δέλτα ποταμών .
Επίσης , σε γυμνή πετρώδη περιοχή ή κατά μήκος βράχων με χαμηλή βλάστηση για να υπάρχει κάλυψη .
Είναι μία απλή κοιλότητα απευθείας πάνω στο έδαφος , χωρίς κάποιο ιδιαίτερο υλικό επίστρωσης , ή επιστρωμένη από το θηλυκό με λιτό φυτικό υλικό που βρίσκεται εκεί κοντά .
Η γέννα πραγματοποιείται εφάπαξ και αποτελείται από ( 3- ) 4 ( -5 ) αβγά , διαστάσεων 41 Χ 29 χιλιοστών και βάρους 17,9 γραμμαρίων , εκ των οποίων ποσοστό 5 % είναι κέλυφος .
Η επώαση ξεκινάει συνήθως από το πρώτο αβγό , πραγματοποιείται και από τους δύο γονείς -αρχικά μόνον από το θηλυκό με σταδιακή συμμετοχή του αρσενικού- και , διαρκεί 22-23 ( -24 ) ημέρες .
Η επώαση γίνεται συνήθως , από το αρσενικό το πρωί και από το θηλυκό το βράδυ .
Μετά την εκκόλαψη , και οι δύο γονείς φροντίζουν για την ανατροφή των νεοσσών , ιδιαίτερα το αρσενικό .
Οι νεοσσοί είναι φωλεόφυγοι , εγκαταλείπουν δηλαδή τη φωλιά πολύ γρήγορα , συνήθως μία ( 1 ) ημέρα μετά την εκκόλαψη , ακολουθούν τους γονείς τους και τρέφονται μόνοι τους .
Στις ( 19- ) 24-26 ημέρες , περίπου , οι νεοσσοί πτερώνονται , το θηλυκό αναχωρεί για τους τόπους διαχείμασης , ενώ το αρσενικό μένει κοντά για 2 ακόμη εβδομάδες , περίπου .
Οι χαλικοκυλιστές είναι , όπως και πολλά άλλα παρυδάτια , ένα από τα είδη που θα επηρεαστούν ιδιαίτερα από την κλιματική αλλαγή .
Ερευνητική ομάδα , που συστάθηκε από την Υπηρεσία Περιβάλλοντος του Ηνωμένου Βασιλείου και της Βασιλικής Εταιρείας για την Προστασία των Πτηνών , εξέτασε την μελλοντική πορεία της αναπαραγωγικής κατανομής των πτηνών στην Ευρώπη , με βάση κλιματικά μοντέλα και υποθέτει ότι , μέχρι το τέλος του 21ου αιώνα , θα συρρικνωθεί το φάσμα εξάπλωσής τους κατά 40 % και θα κινηθεί περαιτέρω προς τα βορειοανατολικά .
Περισσότερο από το μισό του σημερινού φάσματος κατανομής δεν θα παρέχει πλέον τα κατάλληλα ενδιαιτήματα .
Αυτό ισχύει ιδιαίτερα για τη θάλασσα της Νορβηγίας και της Βαλτικής στο νότιο τμήμα της Φινοσκανδιναβίας , ενώ νέες περιοχές αναπαραγωγής μπορεί να δημιουργηθούν στα νησιά Franz Josef Land και Novaya Zemlya , καθώς και στα Svalbard , αλλά αυτό δεν θα μπορεί να αντισταθμίσει την απώλεια από τις παλαιότερες περιοχές αναπαραγωγής .
Το πτηνό υποφέρει έντονα από τη θήρευση της φωλιάς του από το αμερικανικό βιζόν ( Neovison vison ) σε ορισμένες περιοχές , ενώ είναι ευαίσθητο στη γρίπη των πτηνών , ώστε να μπορεί να απειλείται από μελλοντικά κρούσματα του ιού .
Η απομάκρυνση του συγκεκριμένου σαρκοφάγου από πολλά μικρά νησιά , μπορεί να συνδράμει αποφασιστικά στην αύξηση της πυκνότητας των πληθυσμών στις περιοχές αυτές .
Κατά τον 19ο αιώνα , ο χαλικοκυλιστής ήταν ακόμη , ένα πουλί αναπαραγωγής για τα Βόρεια Φριζικά νησιά ( Frisian ) και στις ακτές της Βαλτικής του Σλέσβιγκ-Χόλσταϊν και της Πομερανίας .
Λόγω της αλλαγής του κλίματος , της θήρευση από τους γλάρους και πιθανώς από τους συλλέκτες αυγών , υπήρχαν μόνο 10-20 αναπαραγωγικά ζεύγη το 1895 , ενώ σταμάτησε να αναπαράγεται κατά το 1919 .
Το ίδιο συνέβη και στη Δανία .
Από το 1960 , ο αναπαραγωγικός πληθυσμός στη Δανία έφθασε τα 10-12 αναπαραγωγικά ζευγάρια και , αυξήθηκε σε περίπου 40 ζευγάρια αναπαραγωγής το 1996 .
Από τα μέσα της δεκαετίας του 1990 , άρχισε πάλι να αναπαράγεται στη Γερμανία με μία πρώτη απογραφή στις αρχές του 21ου αιώνα , να είναι μόλις 4-5 ζεύγη αναπαραγωγής .
Οι μεγαλύτεροι αναπαραγωγικοί ευρωπαϊκοί πληθυσμοί βρίσκονται στη Γροιλανδία , τη Νορβηγία , τη Ρωσία και τη Φινλανδία , αλλά αντιπροσωπεύουν ποσοστό λιγότερο από το 1/4 του παγκόσμιου αναπαραγωγικού πληθυσμού .
Παρά το γεγονός ότι υπήρχαν μειώσεις σε μερικές χώρες στο διάστημα 1990-2000 , το είδος παρέμεινε σταθερό στην Ευρώπη ή αύξησε τους πληθυσμούς του στις περισσότερες χώρες της ηπείρου ( συμπεριλαμβανομένης βέβαια της « περιοχής-κλειδί » , Γροιλανδίας ) .
Γενικά , η IUCN , έχει χαρακτηρίσει το είδος ως Ελαχίστης Ανησυχίας ( LC ) , Οι χαλικοκυλιστές είναι αρκετά διαδεδομένα διαβατικά πτηνά κατά μήκος των ακτών , τόσο στα ηπειρωτικά , όσο και σε μερικά νησιά του Αιγαίου και του Ιονίου Πελάγους , κυρίως όμως σε Μακεδονία , Θράκη και Δ.
Ελλάδα .
Η εαρινή μετανάστευση διαρκεί από τα μέσα Μαρτίου μέχρι τα τέλη Μαΐου , με κορύφωση στα μέσα Μαΐου , ενώ η φθινοπωρινή μετανάστευση πραγματοποιείται από τις αρχές Αυγούστου έως τα μέσα Οκτωβρίου .
Συνήθως , περιφέρονται σε μικρούς αριθμούς αν και έχουν καταγραφεί ομάδες των 20-40 ατόμων .
Κατά τη διάρκεια του χειμώνα , ωστόσο , γίνονται σπάνιοι .
Για την Ελλάδα τα στοιχεία είναι ελλιπή ( NC ) και , δεν είναι γνωστό εάν απειλείται άμεσα .
Στον ελλαδικό χώρο , ο Χαλικοκυλιστής απαντά και με την ονομασία Σκαλίστρα και Βραχονεραλλίδα ( Κύπρος ) . i . ^ Σπάνια λόγια ονομασία κατά Harriet I.
Jorgensen , Nomina Avium Europaearum .
Copenhagen , 1958 Ωστόσο , η συγκεκριμένη απόδοση είναι παντελώς τεχνητή και ουδεμία σχέση έχει με την λατινική ονομασία του πτηνού ( βλ .
Ονοματολογία ) ii . ^ Τα άτομα που απαντούν από τη Σιβηρία και ανατολικά προς την Αλάσκα , παλαιότερα αναγνωρίζονταν ως A. i. oahuensis ( Bloxham , 1826 ) < /ref > iii . ^ Η συμπεριφορά αυτή είναι αρκετά αμφισβητήσιμη , δεδομένου ότι δεν έχει βρεθεί άλλη πηγή αναφοράς , παρά τη σημαντικότητα που έχει ως στοιχείο ηθολογίας .