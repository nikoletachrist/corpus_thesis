Σε τοιχογραφία του αρχαίου ναού βρίσκουμε την εγχάρακτη επιγραφή : « ὑπὲρ εὐχῆς Ἀστερίου πανδούρου » ( εικ.1 ) που χρονολογείται προς το τέλος του 5ου αι . της χρονολογίας μας .
Η αρχαιολόγος της ύστερης αρχαιότητας Charlotte Roueché , δίνει τη δική της ερμηνεία για την εν λόγω επιγραφή : η επιγραφή χρονολογείται κατά τα τέλη του 5ου και αρχές του 6ου αι . της χρονολογίας μας και δεν πρέπει να είχε κοπεί πριν ο ναός μετατραπεί σε χριστιανική βασιλική .
Ο Αστέριος αναφέρει το επάγγελμά του ως πανδουριστής .
Το επάγγελμα των πανδουριστών αναφέρεται , μεταξύ άλλων , μαζί με διάφορα περιστατικά που συνδέονται με το βίο τους , στο βιβλίο της Κωνσταντίνας Π.
Μέντζου “ Συμβολαί εις την μελέτην του οικονομικού και κοινωνικού βίου της πρωίμου Βυζαντινής περιόδου ( Η προσφορά των εκ της Μ.
Ασίας και Συρίας επιγραφών και αγιολογικών κειμένων ) ” , Αθήναι 1975 .
Το κεφάλαιο Γ ’ αναφέρεται στους καλλιτέχνες και μουσικούς ( πανδουριστές , αυλητές , μίμους , χωροβάτες , γλύπτες , κ.λπ. ) . Ένα χαρακτηριστικό περιστατικό σχετίζεται με τον βίο του Αγίου Θεοδούλου του Στυλίτη , που έζησε στα χρόνια της βασιλείας του Μεγάλου Θεοδοσίου .
Στο περιστατικό αναφέρεται ότι όταν ο Θεός θέλησε να δοκιμάσει τον Θεόδουλο του είπε πως θα κληρονομήσει το βασίλειο με τον Κορνήλιο τον πάνδουρο από τη Δαμασκό .
Ο Άγιος τρομοκρατήθηκε μόνο με την ιδέα ότι ο Κορνήλιος ήταν καλλιτέχνης .
Η φρίκη του Αγίου θα κορυφωθεί όταν στον ιππόδρομο θα συναντήσει τον Κορνήλιο να κρατά με το ένα χέρι την πανδούρα και με το άλλο να αγκαλιάζει μία πόρνη .
Εκτός από την επιγραφή που αναφέρεται στον Αστέριο , υπάρχουν δύο χριστιανικοί επιτάφιοι πανδουριστών .
Ο πρώτος από τη Σελεύκεια της Κιλικίας και ο δεύτερος από πανδουριστές της αρχαία Γεράσας της Ιορδανίας .
Από τους επιτάφιους αυτούς συμπεραίνουμε ότι οι πανδουριστές της εποχής αυτής δε θεωρούνται και τόσο κατάπτυστοι σαν τους συναδέλφους τους της κλασσικής Ελλάδας , ούτε τόσο ασυμβίβαστοι με τη χριστιανική κοινωνία της εποχής του Θεοδούλου .
Δε θα ήταν παρακινδυνευμένο να υποθέσουμε ότι οι πάνδουροι επαγγελματίες συνέβαλαν στην παροχή μουσικών υπηρεσιών στις εκκλησιαστικές λειτουργίες .
Υπήρχαν σημαντικές πολεμικές , κατά τη διάρκεια της πρώιμης βυζαντινής περιόδου , σχετικά με τη χρήση ή μη οργάνων στην εκκλησιαστική λειτουργία .
Αυτό δεν θα απέκλειε το γεγονός ότι ο Αστέριος και οι άλλοι πανδουριστές , στις επιγραφές τους , αυτοχαρακτηρίζονταν όσον αφορά τα εκκλησιαστικά μουσικά τους καθήκοντα και όχι την άσωτη ζωή της ταβέρνας και του θεάματος .
Η άποψη αυτή πάντως παραμένει ακόμα υποθετική .
ΠΗΓΕΣ Τα θέματα που πρέπει να εξετασθούν διεξοδικότερα είναι αυτό της ετυμολογίας του ονόματος και της περιόδου εισαγωγής στην Ελλάδα .
Παραμένει ανοιχτό το πρόβλημα του αν θα πρέπει να δώσουμε δύο διαφορετικά ονόματα στα δύο διαφορετικά είδη πανδουρίδας που συναντάμε στον ελληνορωμαϊκό χώρο ή μπορούμε να τα χαρακτηρίσουμε με ένα κοινό όνομα .
Μέχρι στιγμής είναι κοινώς αποδεχτό το όνομα πανδούρα , πανδουρίδα και τρίχορδο ενώ το όνομα , πάνδουρος ή πανδουριστής δηλώνει την ιδιότητα του εκτελεστή και πανδουρίζω το ρήμα που δηλώνει την ενέργεια .
Το όνομα πανδούριον , κατά τον Ησύχιο , δηλώνει υποκοριστικό της πανδούρας και είναι μάλλον όργανο διαφορετικό αφού παιζόταν χωρίς πλήκτρο .
Το ίδιο μας λέει και ο Φώτιος στο λεξικό του ( 427 , 26 ) επισημαίνοντας τη λυδική καταγωγή του .
Υπάρχουν συνολικά τρία εδάφια που πιστοποιούν την ύπαρξη του οργάνου .
Ο Αθήναιος ο Ναυκρατίτης , αναφέρει πως ο Ευφόριος , όπως και ο Πρωταγορίδης , μιλούν για τον επονομαζόμενο πάνδουρο .
Κατά τον Πυθαγόρα , η πανδούρα κατασκευαζόταν από τους τρωγλοδύτες της Ερυθράς Θάλασσας , από λευκή δάφνη που φυτρώνει κοντά στη θάλασσα .
Ο Ιούλιος Πολυδεύκης ( Julii Pollux ) , στο “ Ονομαστκόν ” του αναφέρει : « μονόχορδον δὲ Ἀράβων τὸ εὕρημα . τρίχορδον δὲ , ὅπερ Ἀσσύριοι πανδοῦραν ὠνόμαζον ἐκείνων δὲ ἦν καὶ τὸ εὕρημα » .
Υποθέτουμε ότι τόσο η πανδούρα όσο και το τρίχορδο ανήκουν στην οικογένεια του λαούτου .
Για τους Έλληνες το μονόχορδο είναι γνώριμη υπόθεση , είναι ο λεγόμενος κανών η χρήση του οποίου είχε ερευνητικό χαρακτήρα σχετικά με τις αναλογίες διαστημάτων .
Οι αναλογίες αυτές επιτυγχάνονταν με τη βοήθεια των κινητών γεφυρών που τοποθετούνταν κάτω από την μία και μοναδική χορδή του οργάνου .
Η απόδοση των ήχων πραγματοποιούνται με τη βοήθεια πλήκτρου . Έτσι λοιπόν δε θα ήμασταν εκτός θέματος αν λέγαμε ότι και το μονόχορδο είναι ένα είδος « πειραματικού » λαούτου .
Ο Νικόμαχος στο “ Εγχειρίδιό ” του γράφει ότι το μονόχορδο ονομαζόταν και φάνδουρος : « μέσα δ ’ αὐτῶν καὶ οἷον κοινὰ καὶ ὁμοιοπαθῆ τά τε μονόχορδα φαίνεσθαι , ἃ δὴ καὶ φανδούρους καλοῦσιν οἱ πολλοί , κανόνας δ ’ οἱ Πυθαγορικοί » .
Μία δευτερευούσης σημασίας πληροφορία σχετικά με την ύπαρξη του οργάνου ( αν και κατά πολύ μεταγενέστερη ) είναι αυτή του Ισιδώρου από τη Σεβίλλη ( 6ος αι .
Κ.Χ . ) ο οποίος συγχέει τον όρο pandorus με τη σύριγγα ή το φλάουτο του Πάνα .
Παρότι οι πληροφορίες μας για τα λαουτοειδή στον ελλαδικό χώρο είναι πολύ περιορισμένες δεν χωράει αμφιβολία για τον εξωτικό χαρακτήρα του οργάνου .
Ο Έλληνας κατασκευαστής μουσικών οργάνων Νίκος Φρονιμόπουλος υποστηρίζει , συμβουλευόμενος το “ Λεξικόν της αρχαίας ελληνικής γλώσσης ” του Ιωάννη Σταματάκου , ότι η λέξη πανδούρα είναι ελληνική σύνθετη και προέρχεται από το δόρυ ( =στέλεχος ή κορμός δένδρου αλλά μόνο εφ ’ όσον το δένδρο είναι κεκομμένον ) και από το παν .
Δηλαδή κατά τον Φρονιμόπουλο παν+δούρα ( =πανδούρα ) σημαίνει « όλο ( φτιαγμένο ) από ξύλο » .
Η άποψη αυτή είναι το λιγότερο ανιστόρητη , αφού το όργανο είναι εισαγόμενο από την Εγγύς Ανατολή , και γνωρίζουμε από τη σουμερική φιλολογία ότι η λέξη PAN.TUR ( =μικρό τόξο ) αναφέρεται σε παρόμοιο νυκτό όργανο .
Ενδιαφέρουσα είναι επίσης και η άποψη του Richard J.
Dumbrill ο οποίος υποστηρίζει ότι το τρίχορδο έχει την καταγωγή στη Νουβία , και από εκεί διαδόθηκε στον ελλαδικό χώρο μέσω Αιγύπτου .
Σύμφωνα με τον Dumbrill , η σουμερική συλλαβική λέξη GIŠ.SA.3 που είναι ισοδύναμη της ακκαδικής qaštu σημαίνει τρίχορδο με την προσθήκη ενός σουμερικού συμβόλου που αναφέρεται στον αριθμό 3 .
Η ανατολίτικη ετυμολογία της λέξης πιστοποιείται επίσης από τον H.G .
Farmer που έχει γράψει το αντίστοιχο άρθρο στο “ New Oxford History of Music ” , τον F.W .
Galpin ( “ The Music of the Sumerians and their Immediate Successors The Assyrians and Babylonias ” ) και τον Curt Sachs ( “ Storia degli Strumenti Musicali ” ) .
Περαιτέρω απόδειξη της σουμεριακή καταγωγής του ονόματος αποτελούν σύγχρονα όργανα όπως το αρμενικό pandur , το γεωργιανό panturi , το τουρκικό ṭūnbūr , η γιουγκοσλαβική tamburica αλλά και το mandolino που προέρχεται από την αναγεννησιακή mandora .
Η σύνδεση , τέλος , του οργάνου με την Αίγυπτο , όπως υποστηρίζει και ο Dumbrill , σχετίζεται με τον Martianus Capella ( IX 924 ) “ The Seven Disciplines ” ή “ Σατυρικόν ” .
Ο Capella υποστηρίζει ότι η πανδούρα είναι αιγυπτιακή επινόηση .
Ο Ρωμαίος βιογράφος Aelius Lampridius καταγράφει ότι ο αυτοκράτορας Elagabalus συμπεριελάμβανε την χρήση της πανδούρας στα ταλέντα του .
Το γεγονός αυτό δεν αποτελεί απορίας άξιον αν υποθέσουμε ότι ο Elagabalus ήταν συριακής καταγωγής άρα εξοικειωμένος με τα ανατολίτικα όργανα .
Η αποσαφήνιση του όρου είναι δύσκολη υπόθεση και αυτό δεν βοηθάει καθόλου στις πληροφορίες γύρω από την πανδουρίδα .
Θα ήταν καλό να γνωρίζαμε εάν υπήρχαν περισσότερα ονόματα για το εν λόγω όργανο , με αυτόν τον τρόπο θα μπορούσε να ταξινομηθεί σε τύπους .
Κρίνοντας από τα γραπτά του Αθήναιου του Ναυκρατίτη ( IV και XIV ) συμπεραίνουμε ότι υπάρχει αρκετή σύγχυση σχετικά με τους όρους και τα ονόματα .
Σύμφωνα με τους R.A.
Higgins και R.P .
Winnington-Ingram τα περισσότερα όργανα της αρχαιότητας είναι ποικιλίες άρπας .
Το ίδιο συμβαίνει για τη μάγαδη αλλά και για τη σύριγγα και ίσως και για την πανδούρα .
Η σύγχυση στην ονοματολογία φαίνεται και στον Σώπατρο που αποκαλεί το όργανο « δίχορδον » . Ίσως ο Σώπατρος να κάνει σύγχυση ανάμεσα σε όργανο με διπλές χορδές ( διπλόχορδο ) και την πανδούρα .
Μεγάλες διαστάσεις επίσης έχει πάρει η πολεμική γύρω από ένα άλλο όργανο που ονομάζεται σκινδαψός ή κινδαψός και εικάζεται από ορισμένους μελετητές ότι ανήκει στην οικογένεια του λαούτου .
Οι πληροφορίες σχετικά με τον σκινδαψό είναι οι εξής : Ο Ιούλιος Πολυδεύκης ( IV 59 ) περιγράφει μία μακροσκελή λίστα εγχόρδων που ξεκινά με τις λύρες συνεχίζεται με τις άρπες ( μέσα στις οποίες συγκαταλέγονται κάποια είδη αμφιβόλου προελεύσεως ) και καταλήγει στον σκινδαψό .
Ο Αθήναιος ( IV 182 ) αναφέρει από τον Αριστόξενο μία λίστα εξωτικών οργάνων όπου βρίσκεται και ο σκινδαψός ανάμεσα κλειψίαμβου και εννεάχορδου .
Το εννεάχορδο σίγουρα δεν μπορεί να θεωρηθεί λαουτοειδές , λόγω του μεγάλου αριθμού χορδών .
Φυσικά δεν υπάρχει κάποια διαχωριστική γραμμή στα γραπτά του Αθήναιου που να διακρίνει τα λαουτοειδή από τις άρπες , πάντα βέβαια με την προϋπόθεση ότι τα παραπάνω όργανα μπορούν να θεωρηθούν άρπες και το ίδιο κάνει και ο Ευφόριος .
Πάλι ο Αθήναιος ( XIV636b ) μιλάει για μία λίστα οργάνων που αναφέρει ο Φυλής ο Δήλιος , που κι αυτή πιθανότατα να προέρχεται από τον Αριστόξενο και θέτει τον σκινδαψό στην ίδια θέση .
Περισσότερο κατατοπιστικό φαίνεται να είναι ένα εδάφιο αναφερόμενο στον σκινδαψό από τον Αθήναιο ( IV 183a-b ) πάντα με παραπομπές από τον Μάτρωνα , τον Θεόπομπο τον Κολωφόνιο και τον Αναξύλα .
Παρόλα αυτά κανείς από τους τρεις δεν είναι ξεκάθαρος στο θέμα του σκινδαψού .
Ο Αναξύλας , στο έργο του “ Λυροποιός ” ( 267 ) αναφέρει : « ἐγὼ δὲ βαρβίτους τριχόρδους πηκτίδας κιθάρας λύρας σκινδαψοὺς ἐξηρτυόμαν » .
Είναι πιθανό , στο εν λόγω έργο , ο ομιλητής να είναι ο ίδιος ο λυροποιός .
Το θέμα δεν επηρεάζεται από την λέξη τριχόρδους έστω κι αν αλλοιώνει κάπως το νόημα .
Σίγουρα δεν μπορεί να θεωρηθεί επίθετο της λέξης βαρβίτους αλλά ούτε και της λέξης πηκτίδας που θεωρούνται η πρώτη παραλλαγή λύρας και η δεύτερη άρπα .
Εάν είναι ένα θεμελιώδες όργανο , το γένος φαίνεται απίθανο και ίσως η αρχική λέξη τριχόρδους να αφομοιώθηκε από την ίδια την πλαισίωσή του . Έτσι λοιπόν μπορούμε να πούμε ότι η βάρβιτος , η λύρα και η κιθάρα είναι είδη λύρας , η πηκτίς είναι μάλλον άρπα , ο σκινδαψός φαίνεται να είναι λαουτοειδές ενώ το τρίχορδο είναι μάλλον προβληματικό .
Σύμφωνα με τον Θεόπομπο : « σκινδαψὸν λυρόεντα μέγαν χείρεσσι τινάσσων ὀξύινον προμάλοιο τετυγμένον αἰζήεντος » .
Από τα λεγόμενα του Θεόπομπου συμπεραίνουμε ότι ο σκινδαψός ήταν όργανο μεγάλων διαστάσεων , τύπου λύρας .
Τελικά το όργανο αποτελεί αίνιγμα και μάλλον είναι δύσκολο να ήταν αρματωμένο με τέσσερεις χορδές .
Ο Μάτρων αντίθετα αναφέρει ότι το όργανο έχει τέσσερις χορδές : « οὐδ ’ ἀπὸ πασσαλόφιν κρέμασαν , ὅθι περ τετάνυστο σκινδαψὸς τετράχορδος ἀνηλακάτοιο γυναικός » .
Αν όντως το όργανο είναι τετράχορδο , αυτό είναι μία πολύ καλή απόδειξη ότι ανήκει στα λαουτοειδή .
Παρόλα αυτά η περιγραφή δε θεωρείται απόλυτα έγκυρη διότι υπήρχε και μικρή λύρα με τέσσερις χορδές .
Βέβαια οι τέσσερις χορδές επικυρώνουν την άποψη ότι το όργανο κατασκευάστηκε από τους Τρωγλοδύτες και τους Πάρθους .
Κατά το ρήτορα Αιλιανό ( NA XII44 ) , το όργανο ήταν ινδικής καταγωγής το οποίο ανήκε στην οικογένεια των λαουτοειδών . « La Repubblica » 531a 1-3 , ελεύθερη μτφ . από τον υποφαινόμενο .
Ibid 531a 4-9 .
Ibid 531 b2-c4 .
Η πόλη βρισκόταν στις νοτιοδυτικές ακτές της Καρίας κοντά στο σημ .
Geyre , περίπου 230 χλμ . από τη Σμύρνη .
Δημιουργήθηκε από τη συνένωση δύο πόλεων , της παλαιότερης Νινόης και της γειτονικής σε αυτήν Πλάρασας .
Κατά τον 5ο αι της χρονολογίας μας , η πόλη , εθεωρείτο ένα από τα μεγαλύτερα παγανιστικά κέντρα και τέτοιο θα παραμείνει μέχρι τα τέλη της ύστερης αρχαιότητας , όπου και θα μετονομαστεί σε Σταυρούπολη , ενώ ο αρχαίος ναός της Αφροδίτης θα μετατραπεί σε χριστιανική βασιλική , τερματίζοντας έτσι την παγανιστική ιστορία της με αυτή την τυπικά χριστιανική τακτική . “ Aphrodisias in Late Antiquity ” , London 1989 . “ Performers and Partisans at Aphrodisias ” , London 1993 , Charlotte Roueché . « πανδούριον , ἤτοι Λύδιον ὄργανον χωρὶς πλήκτρου ψαλλόμενον » IV 183 f.
Ο σοφιστής και γραμματικός Αθήναιος ( 2ο-3ο αιώνα της χρονολογίας μας ) από τη Ναύκρατι της Αιγύπτου έγραψε τους “ Δειπνοσοφιστές ” .
Τα βιβλία Α ’ , Δ ’ , ΙΔ ’ και ΙΕ ’ περιέχουν σημαντικές πληροφορίες σχετικά με την αρχαία ελληνική μουσική .
Ιδιαίτερα το βιβλίο Δ ’ ( 174Α-185 ) μας διαφωτίζει σχετικά με τα μουσικά όργανα , χορούς , αρμονίες κ.λπ .
Σύμφωνα με τον εγκυρότερο γεωγράφο της αρχαιότητας , το Στράβωνα , Ερυθρά Θάλασσα ονομαζόταν αρχικά ο Περσικός Κόλπος .
Η ακριβής χρονολογία εμφάνισης του κανόνα δεν είναι γνωστή αν και έχει επικρατήσει η άποψη ότι είναι πυθαγόρειο όργανο .
Σύμφωνα με το Δανό μαθηματικό Bartel Leendert van der Waerden , “ Hermes ” , 1943 , το τρίχορδο χρονολογείται από την εποχή του περιπατητικού φιλοσόφου Στράτωνα , από τη Λάμψακο που έζησε από το 335 έως το 269 π.Κ.Χ . περίπου Ο Νικόμαχος λέγοντας « μέσα δ ’ αὐτῶν » εννοεί ότι ανάμεσα σε κάποια όργανα υπάρχει και το μονόχορδο , που λέγεται και φάνδουρος , χωρίς όμως να ξεκαθαρίζει ποια είναι τα ενδιάμεσα όργανα .
Εδώ εικάζεται , σύμφωνα με τους αρχαιολόγους R.A.
Higgins και R.P .
Winnington-Ingram ( “ Lute Players in Greek Art ” , The Journal of Hellenic Studies , Vol . 85 , 1965 , σελ . 62-71 ) , ότι τα όργανα αυτά είναι το τρίγωνο ( είδος άρπας ) και ο πλαγίαυλος .
Κεφ.4 , 243 , 13 ff .
Jan.
Orig . 3 . 21.8 Η αντικατάσταση ενός κλειστού χειλικού συμφώνου , όπως το p , από ένα κλειστό οδοντικό σύμφωνο , όπως το t , είναι ένα πολύ συνηθισμένο γλωσσολογικό φαινόμενο .
Η λέξη man-dora εμπεριέχει τη ρίζα της σουμερικής λέξης-συλλαβής PAN.TUR .
Ο Martianus Minneus Felix Capella ήταν ένας παγανιστής συγγραφέας της ύστερης αρχαιότητας από τους πρώτους εισηγητές των επτά ελευθέριων τεχνών και θεωρείται ο κατ ’ ουσίαν δομικός λίθος της μεσαιωνικής εκπαίδευσης .
Σύμφωνα με τον Κασσιόδωρο γεννήθηκε στην Αλγερία όταν ήταν ρωμαϊκή κτίση .
Ο Aelius Lampridius ήταν βιογράφος πολλών Ρωμαίων αυτοκρατόρων μεταξύ των οποίων και ο Elagabalus ( ελλ .
Ηλιογάβαλος ) 218-222 π.Κ.Χ .
Ο Σώπατρος από την Απάμεια ήταν σοφιστής της ύστερης αρχαιότητας και μαθητής του Ιάμβλιχου .
Η λίστα είναι πανομοιότυπη με μόνη διαφορά την ιαμβύκη που βρίσκεται ανάμεσα στη σαμβύκη και το τρίγωνο .
Εικάζεται πως κι αυτή η λίστα προέρχεται από τον Αριστόξενο .
Ο Μάτρων ο Πιτανεύς ( 4ος αι . π.Κ.Χ . ) από την αιολική Πιτάνη της Μυσίας , ήταν συγγραφέας επικών ποιημάτων που παρωδούσαν το ομηρικό ύφος . Έργο του στο οποίο αποπειράθηκε τη χρήση του εξάμετρου στίχου του έπους είναι το “ Δείπνον Αττικόν ” .
Ο Θεόπομπος ο Κολωφόνιος ήταν επικός ποιητής που έγραψε το “ Ἁρμάτιον ” .
Μνημονεύεται από τον Αθήναιο .
Αναξύλας ( μέσα 4ου π.Χ . αι . ) ήταν κωμικός ποιητής της Μέσης κωμωδίας .
Η αξιολόγηση αυτή αποδίδεται στους R.A.
Higgins και R.P .
Winnington-Ingram . « κρατώντας στα χέρια του ένα μεγάλο σα λύρα σκινδαψό , κατασκευασμένο από βλαστούς ιτιάς ( ή οξιάς ) » .