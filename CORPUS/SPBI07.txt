Ο Ράνταλ Κιθ Όρτον ( αγγλικά : Randal Keith `` Randy '' Orton , 1 Απριλίου 1980 ) είναι Αμερικανός παλαιστής του WWE και περιστασιακός ηθοποιός .
Κατάγεται από το Σαιντ Λούις της πολιτείας του Μιζούρι και έχει εκπαιδευτεί από τον πατέρα του , Μπομπ Όρτον , παλαιστή της δεκαετίας του '90 .
Είναι 14 φορές παγκόσμιος πρωταθλητής WWE .
Ξεκίνησε να ασχολείται με την επαγγελματική πάλη το 2000 και εκπαιδεύτηκε από τον πατέρα του `` Καουμπόι '' Μπομπ Όρτον , ενώ έκανε τον διαιτητή μερικές φορές στο ξεκίνημά του .
Το 2001 υπέγραψε με το WWE για να μπει στη θυγατρική του εταιρεία , όπως και έγινε .
Ο Ράντυ Όρτον έκανε το ντεμπούτο του σε αγώνα του WWE , στην 18η WrestleMania , όπου σε μη τηλεοπτικό αγώνα νίκησε τον Τόμι Ντρίμερ .
Στην τηλεόραση , εμφανίστηκε πρώτη φορά στο SmackDown στις 25 Απριλίου του 2002 κερδίζοντας τον Χάρντκορ Χόλι .
Στα τέλη του 2002 τραυματίστηκε στον ώμο και έμεινε εκτός δράσης για αρκετό καιρό . Όταν επέστρεψε , έγινε μέλος της ομάδας Εβολούσιον , που την αποτελούσαν οι Τριπλ Έιτς , Ρικ Φλερ , εκείνος και αργότερα ο Μπατίστα .
Σχεδόν σε όλο το 2003 , ο Όρτον βοηθούσε τον Τριπλ Έιτς να διατηρεί το Παγκόσμιο Πρωτάθλημα Βαρέων Βαρών .
Στα τέλη του έτους , ο Όρτον κατέκτησε το Διηπειρωτικό Πρωτάθλημα , νικώντας τον Ρομπ Βαν Νταμ .
Σύντομα , άρχισε να στοχεύει τους θρυλικούς παλαιστές , χρησιμοποιώντας το ψευδώνυμο Legend Killer ( ελλ : Φονέας Θρύλων ) . Έγινε περισσότερο γνωστός στο κοινό , λόγω των επιθέσεων και της ασέβειας που έδειχνε προς τους θρύλους και συμμετείχε σε αρκετές αντιπαλότητες με αυτούς .
Ο Όρτον διατήρησε το πρωτάθλημα του , νικώντας τον βετεράνο Μικ Φόλεϊ σε έναν αιματηρό αγώνα χωρίς κανόνες στο Backlash .
Τον Ιούλιο του 2004 , έχασε το πρωτάθλημα απο τον Ετζ .
Ο Όρτον μετά απο την απώλεια του τίτλου δεν έμεινε άπραγος και κέρδισε έναν αγώνα είκοσι παλαιστών , για να γίνει ο διεκδικητής του Παγκόσμιου Πρωταθλήματος Βαρέων Βαρών .
Στο SummerSlam , επικράτησε του Κρις Μπενουά και έγινε ο νεότερος Παγκόσμιος Πρωταθλητής Βαρέων Βαρών ( 24 ετών ) .
Ο Τριπλ Έιτς ζήλεψε την επιτυχία του Όρτον και τον πρόδωσε μαζί με τα άλλα δύο μέλη της Εβολούσιον .
Η ρήξη του με την ομάδα ήρθε στις 15 Αυγούστου του 2004 .
Τον επόμενο μήνα έχασε τον τίτλο από τον μεγάλο αντίζηλο του , Τριπλ Έιτς , ενώ μέχρι και τον Ιανουάριο του 2005 , προσπάθησε να τον ανακτήσει και παράλληλα είχε κόντρα με όλα τα μέλη της Εβολούσιον .
Στη συνέχεια , ο Ράντυ Όρτον προκάλεσε τον Αντερτέικερ σε αγώνα στη WrestleMania 21 , απειλώντας πως θα γίνει ο πρώτος που θα τον νικήσει σε αυτό το σόου .
Κάτι τέτοιο δεν έγινε αφού ο Όρτον έχασε , παρόλο που είχε τη βοήθεια του πατέρα του .
Στο SummerSlam , ο Όρτον νίκησε τον Αντερτέικερ και στο No Mercy σε έναν αγώνα με φέρετρο , ο Όρτον νίκησε ξανά μαζί με τον πατέρα του .
Στο Armgeddon , ο Αντερτέικερ νίκησε τον Όρτον σε αγώνα με κλουβί ( hell in a cell ) , τελειώνοντας την κόντρα τους .
Τον Αύγουστο του 2006 , ο Όρτον άρχισε μια κόντρα με τον μεγάλο θρύλο της πάλης , Χαλκ Χόγκαν , απο τον οποίο και έχασε στο SummerSlam .
Τον Οκτώβριο , ο Ετζ πρότεινε στον Όρτον να συμμαχήσουν για να βγάλουν απο τη μέση την D-Generation X , που αποτελούσαν οι Σον Μάικλς και Τριπλ Έιτς .
Τελικά , ο Όρτον συνεργάστηκε μαζί του και δημιούργησαν τους Rated RKO , απόφαση που τους βοήθησε να γίνουν παγκόσμιοι ομαδικοί πρωταθλητές .
Η ομάδα προσπάθησε να γίνει αντιπαθής στους οπαδούς , κάτι που τελικά κατάφερε .
Παράλληλα , άρχισαν και μια μεγάλη κόντρα με την D-Generation X , που αποτελούσαν οι Σον Μάικλς και Τριπλ Έιτς .
Οι Rated-RKO , τους κέρδισαν και αργότερα έχασαν απο αυτούς .
Ο Τριπλ Έιτς τραυματίστηκε όμως και την θέση του στο σενάριο θα πάρει ο Τζον Σίνα .
Η ομάδα Μάικλς-Σίνα κέρδισε πολλές φορές τους Όρτον και Ετζ , που τελικά συνέχισαν χωριστά , από τον Μάιο του 2007 .
Τον Οκτώβριο του ίδιου έτους επικράτησε του Τριπλ Έιτς σε έναν αγώνα νοκ άουτ και έγινε ο νέος πρωταθλητής WWE .
Για περίοδο 6 μηνών ( 7 Οκτωβρίου 2007 έως 27 Απριλίου 2008 ) κατάφερε να διατηρήσει τον πολυπόθητο τίτλο του WWE επικρατώντας με την σειρά των : Τριπλ Έιτς , Σον Μάικλς , Κρις Τζέρικο , Τζεφ Χάρντι και Τζον Σίνα .
Το 2007 έβγαλε τον Σον Μάικλς εκτός δράσης για περίοδο έξι μηνών .
Επίσης έβγαλε οριστικά εκτός δράσης τον Ρομπ Βαν Νταμ , καθώς και για να γίνει Πρωταθλητής WWE , τον τότε πρωταθλητή Τζον Σίνα .
Ο Όρτον έχει επίσης νικήσει δυο παραδοσιακούς αγώνες Survivor Series με νικητή μόνο τον εαυτό του και έναν αγώνα Survivor Series το 2008 , στον οποίο δεν ήταν ο μόνος νικητής , αλλά μαζί με τον Κόντι Ρόουντς .
Την 1η Ιουνίου του 2008 τραυματίστηκε στον ώμο , στο One Night Stand ενάντια στον Τριπλ Έιτς για δεύτερη φορά στην καριέρα του , βγαίνοντας εκτός δράσης έως και τα τέλη του 2008 .
Τότε άρχισε τους τσακωμούς με τον Σι Εμ Πανκ τον οποίο εξευτέλισε πολλές φορές και με τον Μπατίστα , ο οποίος δεν δέχθηκε να συμμαχήσει μαζί του .
Τις πρώτες μέρες επιστροφής του , φορούσε έναν επίδεσμο στον δεξιό του ώμο .
Από το 2008 ο Όρτον ξεκίνησε να ηγείται της ομάδας Λέγκασι , που την αποτελούσαν οι Κόντι Ρόουντς και Τεντ Ντιμπιάσι .
Στην περίοδο αυτή , ο Όρτον κατέκτησε 3 παγκόσμια πρωταθλήματα , έναν αγώνα Royal Rumble , ενώ οι Ρόουντς και Ντιμπιάσι κέρδισαν δύο φορές τους ομαδικούς τίτλους .
Εκείνη τη περίοδο , η Λέγκασι ήρθε σε κόντρα με τον πρωταθλητή Βαρέων Βαρών , Σι Εμ Πανκ , τον οποίο και τραυμάτισε .
Με την είσοδο του 2009 , ο Όρτον υποδυόταν τον βίαιο και ψυχολογικά ασταθή παλαιστή . Έπειτα , νίκησε στον αγώνα 30 παλαιστών , το Royal Rumble και εισέπραξε αγώνα τίτλου στη WrestleMania 25 .
Τον Φεβρουάριο , ο Όρτον κλώτσησε στο κεφάλι τον πρόεδρο Βινς Μακμάν και έκανε διάφορες επιθέσεις στη Στέφανι και τον Σέιν Μακμάν .
Λόγω αυτών των ενεργειών , ο Όρτον δέχθηκε επίθεση απο τον Τριπλ Έιτς , ο οποίος είναι μέλος της οικογένειας Μακμάν .
Σύντομα , άρχισε μια μεγάλη κόντρα μεταξύ των Όρτον-Τριπλ Έιτς , που διήρκεσε για αρκετό καιρό .
Στη WrestleMania 25 , ο Όρτον διεκδίκησε ανεπιτυχώς το Πρωτάθλημα WWE κόντρα στον Τριπλ Έιτς , τον οποίο κέρδισε ενα μήνα αργότερα για να κερδίσει τον τίτλο.Έπειτα , ο Όρτον άρχισε κόντρα και με έναν φίλο του Τριπλ Έιτς , τον Μπατίστα .
Εντωμεταξύ , οι Ρόουντς & Ντιμπιάσι βοηθούσαν τον Όρτον στις επιθέσεις που έκανε .
Αργότερα , ο Όρτον επικεντρώθηκε στον Μπατίστα , απο τον οποίο και έχασε .
Μετά την ήττα , η Λέγκασι επιτέθηκε στον Μπατίστα και τον τραυμάτισε .
Με το τίτλο WWE υπό τη κατοχή του , ο Όρτον νίκησε τον Τριπλ Έιτς σε διάφορες περιπτώσεις .
Στο δεύτερο εξάμηνο του 2009 , ο Όρτον είχε κόντρα με τον Τζον Σίνα .
Η Λέγκασι άρχισε να περνάει κρίση και οι τρεις τους ξεκίνησαν να έχουν μια κόντρα μεταξύ τους από τις αρχές του 2010 , που οδηγήθηκε στην WrestleMania , σε έναν αγώνα τριών ατόμων .
Εκεί , οι Ρόουντς και Ντιμπιάσι , συμμάχησαν ώστε να διαλύσουν τον Όρτον , ο οποίος τελικά νίκησε και έβαλε τέλος στην ομάδα οριστικά .
Το υπόλοιπο του 2010 , συνεχίστηκε με τον ίδιο στο πεδίο του Τίτλου WWE συνεχώς , τον οποίο κατέκτησε στις 19 Σεπτεμβρίου και κράτησε ως τις 22 Νοεμβρίου .
Ως το τέλος της χρονιάς και στις αρχές του 2011 , κοντραρίστηκε με την ομάδα Νέξους .
To 2011 άρχισε τις κόντρες με τον Κρίστιαν για το Παγκόσμιο Πρωτάθλημα Βαρέων Βαρών .
Σε ενα επεισόδιο του WWE SmackDown , o Ράντυ κέρδισε τον Κρίστιαν και έγινε πρωταθλητής .
Ωστόσο στο Over the Limit έγινε ένας επαναληπτικός αγώνας για το Παγκόσμιο Πρωτάθλημα Βαρέων Βαρών οπού ο Ράντυ κέρδισε .
Στο επόμενο PPV , που ήταν το Capitol Punishment , ο Ράντυ νίκησε ξανά .
Στο MiTB σε έναν αγώνα όπου ο Ράντυ κινδύνευε να χάσει το τίτλο αν αποκλειστεί απο τον διαιτητή , τελικά έχασε καθώς χτύπησε τον Κρίστιαν στα γεννητικά όργανα αφού πιο πριν ο Κρίστιαν τον έφτυσε .
Στο SummerSlam σε έναν αγώνα No Holds Barred ( δηλαδή χωρίς κανόνες ) ο Ράντυ κέρδισε πάλι τον τίτλο , αφού έκανε ένα RKO πάνω στα σκαλιά .
Το Σεπτέμβριο , έχασε τον τίτλο στο Night of Champions κόντρα στον ογκώδη Μαρκ Χένρι και στο Hell in a Cell έχασε ξανά .
Στη συνέχεια , άρχισε κόντρα με τον Κόντι Ρόουντς και αργότερα με τον Γουέιντ Μπάρετ .
Από τον πρώτο τραυματίστηκε στα τέλη του Δεκέμβρη και έμεινε περίπου ένα μήνα εκτός .
Πρώτη του εμφάνιση το 2012 ήταν στις 27 Ιανουαρίου όταν επιτέθηκε στον Μπάρετ και την επόμενη εβδομάδα σε αγώνα μεταξύ τους , ο Όρτον νίκησε , βάζοντας τέλος στην διαμάχη τους .
Τον Μάρτιο άρχισε μια μικρή κόντρα με τον Κέιν , που οδηγήθηκε στη WrestleMania 28 , με νικητή τον Κέιν .
Σε μια ρεβάνς ένα μήνα μετά , στο Extreme Rules , o Ράντυ νίκησε τελειώνοντας την κόντρα τους .
Στο Over the Limit , ο Ράντυ διεκδίκησε το Παγκόσμιο Πρωτάθλημα Βαρέων Βαρών , ενάντια στον Κρις Τζέρικο , Αλμπέρτο Ντελ Ρίο και τον πρωταθλητή Σέιμους , αλλά ο τελευταίος κράτησε τον τίτλο .
Στις 30 Μαΐου , τιμωρήθηκε με διακοπή συμβολαίου για δύο μήνες ( 60 ημέρες ) , λόγω παραβίασης των κανόνων του WWE για απαγορευμένες ουσίες . Έκανε την επιστροφή του στις 30 Ιουλίου στο Raw , νικώντας τον Χιθ Σλέιτερ .
Τον Σεπτέμβριο , ο Όρτον αγωνίστηκε στο πρώτο pay-per-view μετά την επιστροφή του , το Night of Champions , όπου και νίκησε τον Ντολφ Ζίγκλερ . Έπειτα , η μεγάλη ώθηση που είχε όλα αυτά τα χρόνια περιορίστηκε .
Στη συνέχεια , άρχισε μια αντιπαλότητα με τον Αλμπέρτο Ντελ Ρίο και ήρθαν αντιμέτωποι τον Οκτώβριο στο Hell in a Cell , όπου νίκησε ο Όρτον .
Τον Φεβρουάριο του 2013 άρχισε κόντρα με την ομάδα Shield ( ελλ : Σιλντ ) και στη WrestleMania 29 , ο Όρτον μαζί με τον Σέιμους και τον Μπιγκ Σόου έχασαν απο την Σιλντ . Έπειτα συνέχισε την κόντρα του με την ομάδα Σιλντ για τους ομαδικούς τίτλους με παρτενέρ τον Ντάνιελ Μπράιαν όμως ηττήθηκαν στο Payback .
Τον Ιούλιο η καριέρα του ανέκαμψε , όταν στο Money in the Bank κέρδισε τον ομώνυμο αγώνα και κατέκτησε συμβόλαιο αγώνα για το Πρωτάθλημα WWE όποτε εκείνος ήθελε .
Στο SummerSlam στον αγώνα μεταξύ των Τζον Σίνα και Ντάνιελ Μπράιαν , ο τελευταίος αναδείχθηκε Πρωταθλητής WWE όμως ο διαιτητής Τριπλ Έιτς τον χτύπησε , δίνοντας την ευκαιρία στον Όρτον να `` εξαργυρώσει '' το συμβόλαιο και να γίνει ο νέος Πρωταθλητής WWE .
Στη συνέχεια ο Όρτον έγινε `` κακός '' αφού στέρησε τον τίτλο απο τον Μπράιαν και έγινε ο ευνοούμενος πρωταθλητής του Τριπλ Έιτς και της οικογένειας Μακμάν .
Τον Σεπτέμβριο στο Night of Champions ο Όρτον έχασε τον τίτλο απο τον Ντάνιελ Μπράιαν .
Τον επόμενο μήνα στο WWE Battleground , ο Όρτον αντιμετώπισε τον Μπράιαν για τον τίτλο , όμως μια παρέμβαση του Μπιγκ Σόου σταμάτησε τον αγώνα .
Στο Hell in a Cell , με τη βοήθεια του ειδικού διαιτητή Σον Μάικλς , ο Όρτον νίκησε τον Μπράιαν και κατέκτησε το Πρωτάθλημα WWE . Έπειτα άρχισε κόντρα με τον Μπιγκ Σόου , τον οποίο και νίκησε τον Νοέμβριο στο Survivor Series για να διατηρήσει τον τίτλο του .
Η επόμενη κόντρα του Όρτον ήταν με τον Παγκόσμιο Πρωταθλητή Βαρέων Βαρών , Τζον Σίνα .
Ο Τριπλ Έιτς ανακοίνωσε πως οι δύο πρωταθλητές θα έρθουν αντιμέτωποι στο TLC σε ομώνυμο αγώνα , με έπαθλο τα πρωταθλήματα τους τα οποία ενοποιήθηκαν .
Ο Όρτον κατάφερε να νικήσει τον Σίνα και να γίνει ο Παγκόσμιος Πρωταθλητής Βαρέων Βαρών WWE .
Η κόντρα του με τον Σίνα συνεχίστηκε στο Royal Rumble του 2014 , με τον Όρτον να νικά λόγω εξωτερικής επέμβασης .
Τον Φεβρουάριο στο Elimination Chamber , σε έναν ομώνυμο αγώνα ο Όρτον διατήρησε το πρωτάθλημα του , απέναντι στους Τζον Σίνα , Ντάνιελ Μπράιαν , Κρίστιαν , Σέιμους και Σεζάρο .
Στη WrestleMania 30 ο Όρτον ήρθε αντιμέτωπος με τους Μπατίστα και Ντάνιελ Μπράιαν , χάνοντας τον τίτλο απο τον τελευταίο . Έπειτα συμμετείχε ξανά στην Evolution , η οποία αποτελείται από τον Μπατίστα , τον Τριπλ Έιτς και τον ίδιο και δημιούργησαν μια νέα κόντρα με την Shield .
Στο Extreme Rules η Shield νίκησε , όπως και στο Payback . Έπειτα , διεκδίκησε το Παγκόσμιο Πρωτάθλημα WWE στο Money in the Bank και στο Battleground χωρίς επιτυχία .
Στη συνέχεια ο Όρτον άρχισε μια κόντρα με τον Ρόμαν Ρέινς , απο τον οποίο και έχασε τον Αύγουστο στο SummerSlam .
Στις 31 Μαρτίου 2015 , ο Ράντυ Όρτον αντιμετώπισε τον Σεθ Ρόλινς στη Wrestlemania 31 ( με τον οποίο είχε ξεκινήσει κόντρα ) , τον οποίο και νίκησε .
Η κόντρα του Συνεχιζόταν και στο Extreme Rules σε steel cage match οπού και έχασε .
Ως και στο Payback σε fatal 4 way με τους Ρομαν Ρεινς Ντιν Αμπρουζ και τον κάτοχο Σεθ Ρολινς έτσι τέλειωσε η κόντρα τους.ο Ορτον συμμετείχε στο Money In The Bank χωρίς καμία επιτυχία .
Τις επόμενες μέρες άρχισε μια κόντρα με τον Σείμους , τον οποίο Νίκησε στο Battleground ! Λιγο πριν το Survivor Series του 2015 τραυματίστηκε πετώντας τα σκουπίδια , ένας τραυματισμός που τον αφησε εκτος δράσης μέχρι τον Ιουλιο του 2016 , όπου ήταν καλεσμενος στο highlight reel του Κρις Τζερικο , στον οποιο και σερβιρε ενα RKO .
Στο Summerslam αντιμετώπισε τον Μπροκ Λέσναρ απο τον οποιο έχασε απο ΤΚΟ , αφού του προκάλεσε και 9 ράμματα στο κεφάλι .
Στην συνεχεια ξεκίνησε μια κόντρα με τον Μπρέι Γουαιατ , απο τον οποιο έχασε διότι δεν εμφανίστηκε στο ρινγκ , επειτα απο μία επίθεση που είχε δεχτεί .
Στο No Mercy ξανά αντιμετώπισε τον Γουαιατ στο main event του σόου ωστόσο ξανά έχασε . Έπειτα απο αυτες τις ηττες απο τον Μπρέι αποφάσισε να ενσωματωθεί στην ομάδα του , όπου μαλιστα καταφεραν να κατακτησουν και τους ομαδικους τιτλους μαζί .
Σε ενα επεισόδιο του Smackdown έχασαν τους ομαδικούς τίτλους εξαιτίας του Λουκ Χάρπερ , όπου ο Μπρέι είχε παραμελήσει ύστερα απο την ενσωματωση του Ραντι στην ομάδα του .
Στο Royal Rumble ο Ραντι Ορτον κερδισε το Royal Rumble match και έγινε ο πρώτος διεκδικητής του παγκόσμιο τίτλου , όπου είχε στην κατοχή του ο Τζον Σίνα .
Σε ένα άλλο επεισόδιο του Smackdown o Όρτον αντιμετώπισε τον Χάρπερ προκειμένου να λύσουν μια και καλή τις διαφορές τους , με τον αρχηγό της ομάδας τους να παρακολουθεί έξω από το ρινγκ .
Νικητής ήταν ο Ράντι Ορτον και στην συνεχεια επιτέθηκε μαζί με τον Γουάιατ στον Χαρπερ .
Στο Elimination Chamber o Ορτον αντιμετώπισε τον Χάρπερ και πήρε την νίκη έπειτα απο έναν ικανοποιητικό αγώνα , στο main event της βραδιάς βρισκόταν σε elimination chamber match υπο διεκδίκηση ο Παγκόσμιος τίτλος , νικητής βγηκε ο Γουαιατ ως αποτέλεσμα να είναι αυτός ο αντίπαλος του Ραντι στην Wrestlemania .