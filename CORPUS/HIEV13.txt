Η απόφαση πάρθηκε στις συσκέψεις που έγιναν στα Σφακιά στις 7 Απριλίου ( Γλυκά Νερά ) και 15 Απριλίου 1821 ( Μοναστήρι της Παναγίας της Θυμιανής ) και συμμετείχαν οπλαρχηγοί και πρόκριτοι από όλη σχεδόν την Κρήτη . Έγινε τότε προσπάθεια να αντιμετωπιστεί η έλλειψη όπλων και πλοίων με έκκληση στην Ύδρα για παροχή βοήθειας .
Η επαναστατική διάθεση των Κρητών δεν υποχώρησε ακόμα κι όταν οι επίσκοποι του νησιού διάβαζαν στις εκκλησίες τον αφορισμό του Πατριάρχη Γρηγορίου Ε ' και συνιστούσαν ηρεμία στους κατοίκους .
Από την άλλη πλευρά οι πληροφορίες για ξεσηκωμό των Κρητικών εξαγρίωσαν τους Τούρκους , που συνέλαβαν , βασάνισαν και απαγχόνισαν τον επίσκοπο Κισσάμου Μελχισεδέκ , φυλάκισαν τους επισκόπους Κυδωνίας Καλλίνικο και Ρεθύμνης Γεράσιμο αλλά προχώρησαν και σε κακοποιήσεις χριστιανών στα Χανιά ( 19 Μαΐου 1821 ) .
Στις 21 Μαΐου 1821 οργανώθηκε στο Λουτρό των Σφακίων , ως απάντηση στις Τουρκικές αγριότητες , η `` Καγκελλαρία '' , μία τοπική κυβέρνηση , και κηρύχθηκε επίσημα η επανάσταση .
Η διαταγή των Πασάδων της Κρήτης για καθολικό αφοπλισμό των Χριστιανών δεν έγινε δεκτή από τους επαναστάτες , που κατασκεύασαν φυσέκια ( `` χαρτούτσια '' ) από τα βιβλία εκκλησιών και μοναστηριών και βόλια από τα βαρίδια των ζυγαριών , για να λύσουν το πρόβλημα των πολεμοφοδίων .
Η πρώτη μεγάλη νίκη των επαναστατών σημειώθηκε στις 14 Ιουνίου 1821 στο Λούλο Χανίων , όπου εξοντώθηκε ένα σώμα γενιτσάρων από τα Χανιά και σκοτώθηκε ο αρχηγός τους Ταμπουρατζής , από τους Σφακιανούς οπλαρχηγούς Ιωάννη Χάλη , Ιωάννη Παπαδογεωργάκη , Παπανδρέα , Σήφακα και Βαρδουλομανούσο .
Οι Τούρκοι απάντησαν με σφαγές αμάχων , λεηλασίες σπιτιών , μαγαζιών και εκκλησιών στα Χανιά .
Οι σφαγές επεκτάθηκαν στο Ρέθυμνο και στις 23-24 Ιουνίου στο Μεγάλο Κάστρο ( Ηράκλειο ) , όπου οι νεκροί έφτασαν τους 700 , ανάμεσά τους ο Αρχιεπίσκοπος Κρήτης Γεράσιμος και οι επίσκοποι Κνωσσού , Χερρονήσου , Λάμπης και Σφακίων , Σητείας και Διοπόλεως .
Στη Σητεία οι νεκροί ήταν 300 .
Στο δεύτερο δεκαπενθήμερο του Ιουνίου οι Κρητικοί νίκησαν στο Ζουρίδι με επικεφαλής τους Αν .
Δεληγιάννη και Π.
Μανουσέλη ( Μάχη των Ρουστίκων ) αλλά και στις Καλύβες και στο Βοθειακό με επικεφαλής τους Ρ.Βουρδουμπά , Γ.Τσουδερό , Πωλογεωργάκη , Μεληδόνη και Μιχ .
Κουρμούλη .
Ο τελευταίος ανήκε στη γνωστή οικογένεια των Κουρμούληδων , που ήταν Τουρκοκρητικοί αλλά , συγκλονισμένοι από τις σφαγές των Ελλήνων , φανέρωσαν ότι ήταν κρυπτοχριστιανοί και τάχθηκαν με το μέρος των επαναστατών .
Παρά τα κέρδη των Κρητικών από τις μάχες αυτές σε όπλα και πολεμοφόδια , η έλλειψή τους ήταν ακόμα σημαντική . Έτσι απηύθυναν έκκληση στην Ύδρα για να στείλει στην Κρήτη τόσο πολεμοφόδια όσο και άνδρες , χωρίς όμως να εισακουστούν .
Στις αρχές Ιουλίου οι Έλληνες νίκησαν στο χωριό Γάλλου και ανάγκασαν τους Τούρκους , που στόχευαν να καταπνίξουν την επανάσταση στα Σφακιά , να επιστρέψουν στο Ρέθυμνο .
Μία ακόμη μεγάλη νίκη κέρδισαν οι Έλληνες στους Λάκκους εναντίον του Λατίφ Πασά των Χανιών , που επιχείρησε να καταστείλει την επανάσταση στο Θέρισο , αναγκάζοντάς τον να επιστρέψει και να κλειστεί στο Κάστρο των Χανίων .
Οι Ιωάννης και Βασίλης Χάλης , Αντώνης Φασούλης και Γ.Δασκαλάκης πρωταγωνίστησαν στη μάχη αυτή .
Στα μέσα Ιουλίου 1821 εξελίχθηκε νέα προσπάθεια των Τούρκων να χτυπήσουν τους επαναστάτες στα Σφακιά .
Η επιχείρηση οργανώθηκε από τον Σερίφ πασά του Ηρακλείου που όρισε αρχηγό των 8.000 ανδρών που συγκέντρωσε τον Καούνη .
Οι Τούρκοι , ενισχυμένοι και με δυνάμεις από το Ρέθυμνο , κατέλαβαν τα χωριά Καλλικράτης και Ασκύφου .
Στις 18 Ιουλίου έγινε συντονισμένη επίθεση των Σφακιανών στο Ασκύφου με αρχηγούς τούς Μανουσέλη , Δεληγιαννάκη , Πωλογεωργάκη , Ρ.
Βουρδουμπά και Γ.
Δασκαλάκη .
Οι απώλειες των Τούρκων ήταν μεγάλες και υποχώρησαν προς το Ρέθυμνο και το Ηράκλειο .
Η τρίτη προσπάθεια των Τούρκων να καταλάβουν τα Σφακιά εκδηλώθηκε στο τέλος Ιουλίου 1821 , με την κοινή εκστρατεία των πασάδων του Ηρακλείου , Ρεθύμνου και Χανίων , Σερίφ , Οσμάν και Λατίφ αντίστοιχα .
Την 1η Αυγούστου οι Έλληνες επιτέθηκαν πρώτοι στην Επισκοπή αλλά έχασαν τη μάχη .
Οι Τούρκοι από τα στενά του Αλμυρού μπήκαν στην επαρχία Αποκορώνου , κατέστρεψαν πολλά χωριά και εξόντωσαν 3.000 αμάχους .
Η κρισιμότητα της κατάστασης οδήγησε τους Σφακιανούς να κάνουν έκκληση στις Σπέτσες για βοήθεια ( 13 Αυγούστου 1821 ) , αφού οι Υδραίοι δεν είχαν ανταποκριθεί .
Παρά την νίκη των Ελλήνων στις Αλίακες ( 19 Αυγούστου 1821 ) οι Τούρκοι έφτασαν στα Σφακιά , νικώντας τους Σφακιανούς στο Ασκύφου ( 29 Αυγούστου 1821 ) .
Πολλά γυναικόπαιδα θανατώθηκαν και αιχμαλωτίσθηκαν και όσα μπόρεσαν κατέφυγαν στη Γαύδο .
Παρά την νίκη τους οι Τούρκοι γνώριζαν ότι η επανάσταση δεν είχε κατασταλεί , αφού πολλοί πολεμιστές είχαν καταφύγει σε ορεινές περιοχές .
Μετά την αποχώρηση των Τούρκων Πασάδων από τα Σφακιά η επανάσταση ξανάρχισε , καθώς οι τουρκικές δυνάμεις κλείστηκαν στα κάστρα , ενώ οι Έλληνες επέστρεψαν στα χωριά τους .
Την κρίσιμη αυτή στιγμή γινόταν αναγκαία η ύπαρξη ενιαίας ηγεσίας του αγώνα στην Κρήτη , αφού υπήρχε ανταγωνισμός μεταξύ των Σφακιανών οπλαρχηγών και εκείνων από τις άλλες περιοχές του νησιού .
Οι Κρητικοί ζήτησαν από τον Δημήτριο Υψηλάντη να ορίσει γενικό αρχηγό της επανάστασης στην Κρήτη , προτείνοντας όμως διαφορετικά πρόσωπα .
Οι μεν Σφακιανοί πρότειναν τον Αλέξανδρο Καντακουζηνό , που αρνήθηκε την πρόταση , οι δε οπλαρχηγοί από την υπόλοιπη Κρήτη τον Μιχαήλ Κουρμούλη , που είχε αναδειχθεί στις μάχες στο νησί .
Τελικά , ο Δ.Υψηλάντης όρισε τον Μιχαήλ Κομνηνό Αφεντούλιεφ ή Αφεντούλη γενικό αρχηγό της επανάστασης στην Κρήτη .
Αυτός έφθασε στην Κρήτη στις 25 Οκτωβρίου 1821 με πολεμικό υλικό και τρόφιμα , όμως πολύ λίγα σε σχέση με όσα ήταν απαραίτητα για τον αγώνα , και επέλεξε ως έδρα της διοικήσεώς του το Λουτρό Σφακίων .
Από εκεί εξέδιδε τις διαταγές του που στην αρχή φαινόταν ότι έβρισκαν `` αρίστην υποδοχήν εις τά πνεύματα των Κρητών '' κατά τον Κριτοβουλίδη .
Στο τέλος αυτής της χρονιάς ( 1821 ) οι Τούρκοι των Χανίων απέτυχαν να καταλάβουν τους Λάκκους και τη Μαλάξα .
Στην επιχείρηση των Ελλήνων κατά της Κανδάνου , πρωτεύουσα της επαρχίας Σελίνου , σκοτώθηκε ο οπλαρχηγός Γ.
Δασκαλάκης .
Τους δύο πρώτους μήνες του έτους τα σημαντικότερα στρατιωτικά γεγονότα ήταν η κατάληψη της Μονής Αρκαδίου από τους Τούρκους αλλά και η ανακατάληψη της από τους Κρητικούς , όπως και οι συνεχείς νίκες των Ελλήνων στα Ακόνια , το Μυλοπόταμο και τα Ανώγεια ) .
Οι νίκες , όμως , αυτές έμειναν ουσιαστικά ανεκμετάλλευτες λόγω των φιλονικιών των οπλαρχηγών Σφακίων ( Ρούσος Βουρδουμπάς ) και Μυλοπόταμου ( Μεληδόνης ) που οδήγησαν στο φόνο του Μεληδόνη από τον Βουρδουμπά σε λογομαχία .
Στις 20 Μαρτίου 1822 αποβιβάσθηκε στην Κρήτη ο Φιλέλληνας Γάλλος συνταγματάρχης Joseph Balestra ( Ιωσήφ Βαλέστ ) , σταλμένος από τον Δ.
Υψηλάντη .
Αυτός διαφοροποίησε τη στρατηγική στον αγώνα των Κρητικών .
Ο Balestra θεωρούσε ότι ο αγώνας έπρεπε να επικεντρωθεί στην κατάκτηση μίας πόλης - φρουρίου , επιλέγοντας το Ρέθυμνο ως καταλληλότερο στόχο .
Κι αυτό γιατί , με το Ρέθυμνο ως κέντρο , θα ήταν ευκολότερη και αποτελεσματικότερη η διεύθυνση των επιχειρήσεων σε σχέση με το Λουτρό Σφακίων που ήταν απομακρυσμένο στο Νότο .
Ο Μιχαήλ Αφεντούλιεφ , με σκοπό την κατάκτηση του Ρεθύμνου όρισε τον Balestra ως αρχηγό των ελληνικών στρατευμάτων .
Στη μάχη όμως του Κάστελλου ( ΝΔ του Ρεθύμνου ) , στις 14 Απριλίου 1822 , ανάμεσα στον ελληνικό στρατό ( 4000 άνδρες ) και τον τουρκικό από το Ρέθυμνο και το Μεγάλο Κάστρο ( 5000 άνδρες ) οι Έλληνες ηττήθηκαν και υποχώρησαν .
Ο Balestra αιχμαλωτίστηκε από τους Τούρκους και αποκεφαλίστηκε .
Μετά την αποτυχία της κατάληψης του Ρεθύμνου οι Έλληνες πέτυχαν νίκες στην περιοχή του Μυλοπόταμου , καθώς και έξω από το φρούριο των Χανίων ( Τάρατσος ) , κατορθώνοντας να καταστρέψουν και τους αγωγούς ύδρευσης του φρουρίου .
Αυτή τη χρονική στιγμή , με την επανάσταση σε έξαρση και τους Τούρκους αποκλεισμένους στα κάστρα , έφθασε στην Κρήτη ως εκπρόσωπος της Κεντρικής Διοίκησης της Ελλάδας , ο Πέτρος Σκυλίτσης Ομηρίδης , προκειμένου να συγκροτήσει τοπική συνέλευση .
Η συνέλευση πραγματοποιήθηκε στους Αρμένους Αποκορώνου και από τις εργασίες της προέκυψε το « Προσωρινόν Πολίτευμα της νήσου Κρήτης » ( 21 Μαΐου 1822 ) , κείμενο σημαντικό για την πολιτική κι οικονομική οργάνωση του νησιού .
Επίσης , στους Αρμένους σταθεροποιήθηκε η θέση του Αφεντούλιεφ ως γενικού αρχηγού της επανάστασης με τον τίτλο του « Γενικού Επάρχου της Νήσου » , πράγμα απαραίτητο για την επικράτηση πνεύματος ομόνοιας στις πολεμικές επιχειρήσεις .
Ο Αγώνας στην Κρήτη μπήκε σε κρίσιμη φάση , όταν ο Σουλτάνος ζήτησε τη βοήθεια του αντιβασιλιά της Αιγύπτου Μεχμέτ Αλή , για να καταπνίξει την επανάσταση στο νησί .
Πράγματι , στις 28 Μαΐου 1822 ο αιγυπτιακός στόλος κατέπλευσε στη Σούδα με 114 πλοία , από τα οποία 30 ήταν αιγυπτιακά πολεμικά και τα υπόλοιπα φορτηγά και μεταγωγικά , τα περισσότερα γαλλικά , που μετέφεραν στρατό και πολεμοφόδια .
Στο νησί αποβιβάσθηκαν 10000 πεζοί στρατιώτες ( κυρίως Αλβανοί μισθοφόροι ) και 500 ιππείς , με αρχηγό τον Χασάν Πασά .
Τόσο ο Αφεντούλιεφ όσο και ο Σκυλίτσης υποτίμησαν αρχικά τον κίνδυνο από την αποβίβαση του αιγυπτιακού στρατού .
Στις αρχές του Ιουνίου πραγματοποιήθηκε ελληνική επίθεση εναντίον του στρατοπέδου των Τουρκοαιγυπτίων στις Αλυκές και οι Κρητικοί νίκησαν στη Μαλάξα .
Μάλιστα , η νίκη θα ήταν μεγαλύτερη αν η επίθεση γινόταν μεσάνυχτα , όπως αρχικά σχεδιάστηκε , κι όχι ξημέρωμα .
Κατά Κριτοβουλίδη « μέγα μέρος του εχθρικού στρατεύματος ήθελεν εξολοθρευθή , καί η Κρήτη έκτοτε ήθελεν απαλλαχθή από πολλά δεινά » .
Σαν απάντηση στην ελληνική νίκη ο Χασάν Πασάς επιχείρησε να καταλάβει τη Μαλάξα συγκεντρώνοντας δύναμη 12000 ανδρών ( Τούρκοι Χανίων , Σελίνου και Κισσάμου και Αιγύπτιοι ) απέναντι σε 2000 Έλληνες .
Οι Κρητικοί επιτέθηκαν πρώτοι στα Τσουκαλαριά και παρά τον , αρχικά , αμφίρροπο χαρακτήρα της μάχης υποχώρησαν στη Μαλάξα , που τελικά εγκατέλειψαν και έπεσε χωρίς μάχη στα χέρια των εχθρών ( 13 Ιουνίου 1822 ) .
Ο Μιχαήλ Αφεντούλιεφ σε επιστολή του προς την κυβέρνηση της Πελοποννήσου παρουσίασε την πολύ δύσκολη κατάσταση και ζήτησε στρατιωτική και οικονομική ενίσχυση για την συνέχεια του αγώνα ( 17 Ιουνίου 1822 ) .
Στις 18 Ιουλίου 1822 οι Έλληνες εξολόθρευσαν , στον Κρουσώνα , ένα μέρος των δυνάμεων του Σερίφ Πασά του Ηρακλείου ( 350 Αλβανούς ) , ο οποίος λίγες μέρες πριν είχε καταστρέψει τα Ανώγεια .
Ακολούθησε ο ξεσηκωμός της ανατολικής Κρήτης ( Λασήθι , Μιραμπέλλο , Σητεία ) που λόγω διαφόρων συνθηκών ( τρομοκρατία , λεηλασίες , έλλειψη όπλων ) δεν είχε εξεγερθεί .
Με όπλα που αγοράστηκαν με χρήματα του βαθύπλουτου Ψαριανού Ιωάννη Βαρβάκη , εγκατεστημένου τότε στη Ρωσία , οι επαναστάτες χτύπησαν τους Τούρκους και τους ανάγκασαν να κλειστούν στα φρούρια της Σπιναλόγγας και της Ιεράπετρας .
Στη Δυτική Κρήτη ο Χασάν πασάς , βλέποντας τη γενναία αντίσταση των Ελλήνων , αποφάσισε να μεταχειριστεί άλλο τρόπο για να τους υποτάξει .
Εξανάγκασε τον αποφυλακισμένο , για το σκοπό αυτό , επίσκοπο Κυδωνίας Καλλίνικο να ζητήσει από τους επαναστάτες παράδοση των όπλων και υποταγή .
Αλλά και ο ίδιος ζήτησε από τους επαναστάτες υποταγή στον αντιβασιλέα της Αιγύπτου Μεχμέτ Αλή , παρουσιάζοντάς τον ως φιλάνθρωπο ηγεμόνα .
Και στις δύο περιπτώσεις η απάντηση των Κρητικών ήταν αρνητική , οδηγώντας τον Χασάν Πασά στην απειλή για εξολόθρευση όλων των ανυπότακτων πληθυσμών .
Παρά το γεγονός ότι οι Έλληνες απέτυχαν να καταλάβουν την Μαλάξα , όπου στην μάχη χάθηκαν πολλοί Σφακιανοί και ο αρχηγός τους Αναγν .
Πρωτοπαπαδάκης , οι Τούρκοι την εγκατέλειψαν στο τέλος του 1822 .
Την 1η Αυγούστου ο Χασάν Πασάς κινήθηκε προς τους Λάκκους και τη Θέρισο που κυρίευσε στις 4 Αυγούστου .
Οι μεγάλες απώλειες του από τις συνεχείς μάχες στην περιοχή ( 500 νεκροί ) τον ανάγκασαν , να αποσυρθεί στην πεδιάδα της Κυδωνίας ( Μουρνιές και Περιβόλια ) . Έτσι αδυνατώντας να καταστείλει την επανάσταση στη δυτική Κρήτη , στράφηκε στην πρόσφατα εξεγερμένη ανατολική , ώστε να μη σταθεροποιηθεί εκεί η επανάσταση .
Με συνεχείς στρατιωτικές επιχειρήσεις και λεηλασίες , με απειλές και υποσχέσεις κατάφερε να υποτάξει τους Λασηθιώτες . ( Οκτώβριος 1822 ) .
Σε αυτή την κρίσιμη για την επανάσταση στιγμή κορυφώθηκε η προ υπάρχουσα αντίθεση ανάμεσα στον Μιχαήλ Αφεντούλιεφ και τους οπλαρχηγούς , ιδιαίτερα τους Σφακιανούς , που οδήγησε στη ρήξη .
Ενώ ο « Γενικός Έπαρχος της νήσου » κατηγορούσε τους οπλαρχηγούς ότι δεν πειθαρχούσαν στις εντολές του , η Καγκελλαρία των Σφακίων ζήτησε από την κυβέρνηση στην Πελοπόννησο την αντικατάσταση του Αφεντούλιεφ και τον ορισμό νέου γενικού αρχηγού της επανάστασης .
Μάλιστα , πριν η κυβέρνηση απαντήσει , ο Αφεντούλιεφ συνελήφθη και καθαιρέθηκε από το αξίωμά του .
Η διοίκηση , πλέον , στην Κρήτη ασκούνταν προσωρινά από την Καγκελλαρία .
Στις 28 Νοεμβρίου 1822 , οι Κρητικοί ζήτησαν να ορισθεί στη θέση του διοικητή ο Υδραίος Εμμανουήλ Τομπάζης , αδελφός του ναυάρχου Ιάκωβου Τομπάζη , κάτι που έγινε αργότερα , τον Απρίλιο του 1823 .
Στην αρχή του 1823 το μεγαλύτερο μέρος του νησιού και τα φρούρια βρίσκονταν κάτω από τον έλεγχο των Τούρκων .
Οι αντιθέσεις μεταξύ των οπλαρχηγών συνεχίζονταν , καθώς οι Σφακιανοί απαιτούσαν την αρχηγία σε όλες τις περιοχές , ενώ οι οπλαργηγοί από την υπόλοιπη Κρήτη ήθελαν την αρχηγία στις περιοχές τους .
Το Φεβρουάριο του 1823 στο χωριό Μίλατο της επαρχίας Μιραμπέλλου 2.000 άμαχοι που είχαν καταφύγει σε μία σπηλιά , για να σωθούν από τους Τούρκους , εξοντώθηκαν .
Είτε σφάχτηκαν είτε πουλήθηκαν ως δούλοι .
Την ίδια περίοδο συγκεντρώθηκε μια ισχυρή ελληνική δύναμη ( 5.000 άνδρες ) στη δυτική Κρήτη , στις επαρχίες Κισσάμου και Σελίνου , η οποία περιόρισε τους Τούρκους αυτών των επαρχιών στα φρούρια του Καστελλίου ( Κίσσαμος ) και Κανδάνου ( Σέλινος ) .
Στις 23 Απριλίου 1823 ο Εμμανουήλ Τομπάζης διορίστηκε Αρμοστής ( διοικητής ) της Κρήτης και έφτασε στο νησί στις 22 Μαΐου με ενισχύσεις , δηλαδή στόλο οκτώ πλοίων , 1.200 άνδρες , πυροβολικό ( 15 κανόνια ) και χρήματα .
Η παρουσία του αναζωογόνησε την επανάσταση , τουλάχιστον στην δυτική Κρήτη .
Αμέσως ο Τομπάζης άρχισε την πολιορκία του φρουρίου του Καστελλίου ( Κίσσαμος ) .
Κάτω από την απειλή του σφοδρού βομβαρδισμού του φρουρίου από το ελληνικό πυροβολικό , έπεισε τους Τούρκους να παραδώσουν το φρούριο και να μεταφερθούν μέσω της θάλασσας στα Χανιά ( 25 Μαΐου 1823 ) .
Το φρούριο του Καστελλίου ήταν το πρώτο που κατέλαβαν οι Έλληνες στην Κρήτη .
Επιπλέον , αυτή η επιτυχία έκανε ευκολότερη και ταχύτερη την επικοινωνία μεταξύ της Κρήτης και της κυρίως Ελλάδας , καθώς αυτή γινόταν μέσω του κόλπου της Κισσάμου στη βόρεια Κρήτη αντί του Λουτρού Σφακίων στη νότια .