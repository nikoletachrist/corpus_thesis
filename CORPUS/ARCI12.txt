Ο Πλανγκτόν προσπαθεί να δραπετεύσει , αλλά ποδοπατιέται από άλλους πολίτες .
Ο Πλαγκτόν συλλαμβάνεται και ο Ποσειδώνας ξεπαγώνει τον Κύριο Καβούρη , ο οποίος καθιστά τον Μπομπ ως μάνατζερ του Τραγανού Κάβουρα 2 ως ένδειξη ευγνωμοσύνης , καθώς τελειώνει η ταινία . Άλλοι χαρακτήρες από την τηλεοπτική σειρά εμφανίζονται στην ταινία , όπως οι Πέρλα Καβούρη ( Λόρι Άλαν ) και Πρτς Πέρκινς ( Ντι Μπράντλεϊ Μπάκερ ) .
Ο σκηνοθέτης Στίβεν Χίλενμπεργκ και ο Νιλ Ροζ δανείζουν τις φωνές τους σε έναν παπαγάλο και τον Κύκλωπα .
Σε μια σκήνη μέτα τους τίτλους τέλους , η Μαγκέινα Τόβα υποδύεται μια ταξιθέτρια .
Οι ηθοποιοί της Ελληνικής μεταγλώττισης της ταινίας Ντίνος Σούτης και Γιάννης Στεφόπουλος έμελλαν να δανείσουν τις φωνές τους σε περαιτέρω χαρακτήρες στους κύκλους 4-8 της σειράς και στο σίκουελ της .
Το Nickelodeon και η Paramount Pictures είχαν προσεγγίσει τον δημιουργό της σειράς Στίβεν Χίλενμπεργκ για την δημιουργία μιας ταινίας της σειράς , αλλά αρνήθηκε για πάνω από έναν χρόνο .
Ο Χίλενμπεργκ ήταν προβλημαισμένος , αφού είχε δει τον Σιδερένιο Γίγαντα και το Η Ιστορία των Παιχνιδιών με τον γιο του , σχετικά με την πρόκληση του να κάνουν οι Μπομπ και Πάτρικ κάτι πιο κινηματογραφικά σπουδαίο και συγκλονιστικό χωρίς την έλλειψη του , όπως αποκαλεί , « ρυθμού » του Μπομπ .
Είπε , σε μια διακοπή από την παραγωγή του τέταρτου κύκλου , « Το να κάνεις μια 75λεπτη ταινία με τον Σφουγγαράκη να θέλει να φτιάξει ζελέ τσούχτρας θα'ταν λάθος , πιστεύω Ο Σφουγγαράκης έπρεπε να παίρνει μέρος σε μια μεγάλη περιπέτεια .
Από'κει έρχεται η κωμωδία , έχοντας δύο αφελείς χαρακτήρες , τους Μπομπ και Πάτρικ , έναν μπούφο κι έναν ηλίθιο , σε αυτή την εξαιρετικά επικίνδυνη ηρωική οδύσσεια εναντίον όλων . '' Το 2002 , ο Χίλενμπεργκ και οι συντελεστές της σειράς σταμάτησαν να παράγουν επεισόδια , ώστε να δουλέψουν στην ταινία μετά τον τρίτο κύκλο της σειράς .
Η αρχική πλοκή είχε τον Μπομπ να διασώζει τον Πάτρικ από έναν ψαρά στην Φλόριντα , μια προφανή παραπομπή στην ταινία παραγωγής 2003 , Ψάχνοντας τον Νέμο .
Αργότερα , δήλωσε ο ηθοποιός φωνής του Σφουγγαράκη Τομ Κένι , ότι αυτή ήταν ψεύτικη για να κρατήσει τους οπαδούς απασχολημένους .
Ο Χίλενμπεργκ έγραψε το σενάριο της ταινίας μαζί με άλλους πέντε σεναριογράφους-σχεδιαστές animation της σειράς ( Πολ Τίμπιτ , Ντέρεκ Ντρίμον , Άαρον Σπρίνγκερ , Κεντ Όσμπορν και Τιμ Χιλ ) μέσα σε περίοδο τριών μηνών σε ένα δωμάτιο μιας πρώην τράπεζας στο Γκλέντεϊλ της Καλιφόρνιας .
Για την ταινία , οι σεναριογράφοι δημιούργησαν την αποστολή ενός μυθικού ήρωα : την αναζήτηση ενός χαμένου στέμματος , φέρνοντας κατά συνέπεια τους Μπομπ και Πάτρικ στην επιφάνεια .
Ο Μπιλ Φαγγερμπάκ , η φωνή του Πάτρικ , είπε για την πλοκή , `` Είναι απλά τρελό .
Είμαι συνέχεια θαμπωμένος και ευτυχισμένος με το τι σκέφτηκαν αυτοί οι τύποι .
Το πρώτο τρέιλερ κυκλοφόρησε στις 26 Δεκεμβρίου 2003 , και συνήφθη με το Πήτερ Παν .
Το εν λόγω περιλαμβάνει σκηνές από τις ταινίες Υποβρύχιο U-96 , Το Κυνήγι του Κόκκινου Οκτώβρη , Κρίμσον Τάιντ και U-571 .
Το δεύτερο τρέιλερ της ταινίας κυκλοφόρησε στις 19 Μαΐου 2004 , και συνήφθη με το Σρεκ 2 .
Το Μπομπ ο Σφουγγαράκης κυκλοφόρησε στους κινηματογράφους στις 19 Νοεμβρίου 2004· η παγκόσμια πρεμιέρα της με το κίτρινο χαλί έλαβε μέρος στο Κινέζικο Θέατρο Γκράουμαν στο Χόλυγουντ στις 14 Νοεμβρίου 2004 .
Μερικές από τις διασημότητες που είδαν την πρεμιέρα με τα παιδιά τους ήταν οι Ρέι Ρομάνο , Λάρι Κινγκ , Ice Cube , Γκάρυ Ντόρνταν του CSI : Λας Βέγκας και Λίζα Κούντροου της σειράς Τα Φιλαράκια .
Το χαλί θύμισε στον ηθοποιό φωνής του Μπομπ Σφουγγαράκη Τομ Κένι το σπίτι του· είπε , « Έχω μια κόρη 15 μηνών , οπότε ξέρω από κίτρινα χαλιά » .
Η ταινία κυκλοφόρησε στους κινηματογράφος στην Ελλάδα στις 15 Σεπτεμβρίου 2005 .
Η Τζούλια Πίστορ , η συμπαραγωγός της ταινίας , είπε πως παρότι το Nickelodeon ( που κατέχει το εμπορικό σήμα Μπομπ Σφουγγαράκης ) ήθελε να πουλήσει σακίδια , δοχεία για φαγητό , και ρολόγια χειρός με τους χαρακτήρες της ταινίας , σεβόταν την ακεραιότητα του Χίλενμπεργκ και του έδωσε έλεγχο για τα εμπορεύματα .
Ο Χίλενμπεργκ δεν είχε πρόβλημα με προϊόντα γλυκισμάτων και παγωτών , όπως είπε η Πίστορ ( λόγω την απλότητας των κερασμάτων ) , αλλά είχε θέματα με προϊόντα ταχυφαγίας . Όπως ανέφερε εκείνος , τα τελευταία ήταν `` γεμάτα με κρυμμένες πρόσθετες ουσίες . '' Η Πίστορ είπε , `` Το πρόβλημα είναι ότι δεν μπορεί να έχει ταινίες κινουμένων σχεδίων χωρίς προϊόντα ταχυφαγείας .
Ο κόσμος δεν σε πέρνει στα σοβαρά . '' Ο Χίλενμπεργκ απάντησε , `` Ναι , λοιπόν , εγώ πιστεύω ότι δεν πρέπει να το κάνουμε .
Δεν θέλαμε να γίνουμε ξαφνικά οι άνθρωποι που σερβίρουν φαγητό που δεν είναι καλό για τους άλλους και ειδικά τα παιδιά .
Δουλεύουμε με τα Burger King , και φτιάχνουν παιχνίδια και ρολόγια .
Αλλά το να πάμε ένα βήμα παραπέρα και να ωθήσουμε το φαγητό , αυτό υπερβαίνει τα όρια .
Δεν θέλω να γίνω ο Αυλητής [ του Χαμελίν ] των ταχυφαγίων . '' Η ταινία προάχθηκε ευρέως στις Ηνωμένες Πολιτείες .
Το Nickelodeon συνεργάστηκε με το Burger King για μια σειρά 12 φιγούρων βασισμένων στην ταινία , και περίπου 4,700 καταστήματα έστησαν φουσκωτές φιγούρες του Μπομπ των 9 ποδιών στις στέγες τους , ως μέρος της προώθησης ( μια από τις μεγαλύτερες στην ιστορία των ταχυφαγείων ) .
Πελάτες μπορούσαν επίσης να αγοράσουν ένα από πέντε διαφορετικά ρολόγια χειρός με θέμα τον Σφουγγαράκη για $ 1.99 με την αγορά ενός φθηνού γεύματος .
Στις 11 Νοεμβρίου 2004 , σημειώθηκε η κλόπη ενός αριθμού φουσκωτών από στέγες των Burger King σε όλη την επικράτεια .
Ο διευθυντής μάρκετινγκ του Burger King Ρας Κλάιν είπε , « Όσο για τα κίνητρα πίσω από αυτές τις 'σφουγγαροαπαγωγές ' , μπορούμε μόνο να κάνουμε εικασίες .
Παραλάβαμε ένα σημείωμα για λύτρα , όσον αφορά την εξαφάνιση ενός φουσκωτού Μπομπ στην Μινεσότα » .
Η αλυσίδα προσέφερε προμήθειες ενός έτους από σάντουιτς Whopper ως αμοιβή για την προσφορά πληροφοριών , οδηγώντας στην επιστροφή των κλεμμένων φουσκωτών . Ένα βρέθηκε συνημμένο σε κάγκελο σε γραμμή των 50 γιαρδών γηπέδου ποδοσφαίρου σε κολέγιο της Άιοβας , και άλλο ένα κάτω από ένα κρεβάτι στην Βιρτζίνια .
Σημείωμα για λύτρα βρέθηκε για ένα τρίτο : « Έχουμε τον Μπομπ .
Δώστε μας 10 Καβουροπάτι , τηγανητές πατάτες , και μίλκσεϊκ » .
Οι Στίβεν Σάιμον and Κόνραντ Μέρκιουρ Τζούνιοτ συλλήφθηκαν για κλοπή φουσκωτού από ταχυφαγείο Burger King στην Κομητεία Σεντ Μέρι , στο Μέριλαντ .
Παρά την φυλάκιση έως και 18 μηνών και το πρόστιμο των $ 500 , οι Σάιμον και Μέρκιουρ είπαν πως ήταν περήφανοι για ότι έκαναν· Ο Σάιμον είπε , « Με το που μας έπιασε η αστυνομία , ήμασταν τύπου , μπορούμε να το πούμε στον οποιοδήποτε » .
Το επόμενο έτος , το Burger King πήρε « έξτρα μέτρα ασφαλείας » έπειτα του συμβάντος με τον Μπομπ , όταν Στόρμτρουπερ από το Star Wars του Τζορτζ Λούκα φύλαγαν την παράδοση παιχνιδιών Star Wars σε ταχυφαγείο Burger King στο Βόρειο Χόλιγουντ , ως μέρος προωθητικών ενεργειών για την ταινία Η εκδίκηση των Σιθ ( 2005 ) .
Οι Κέιμαν Νήσοι , ένα Βρετανικό Υπερπόντιο Έδαφος στην δυτική Καραϊβική Θάλασσα , συνεργάστηκε με το Nickelodeon για την δημιουργία του πρώτου Cayman Islands Sea School με τον Σφουγγαράκη για την ταινία .
Η συνεργασία ανακοινώθηκε από την Πίλαρ Μπας , Υποδιευθύντρια Τουρισμού για τους Κέιμαν Νήσους , στις 10 Μαρτίου 2004 .
Ως μέρος της συμφωνίας , η συνεργασία αυτή προβλήθηκε στις παγκόσμιες πολυμεσικές πλατφόρμες του Nickelodeon , συμπεριλαμβανομένων τηλεοπτικών , διαδικτυακών και περιοδικών .
Το 2005 , το Nickelodeon και η Simon Spotlight ( φίρμα της Simon & Schuster , που επίσης ανήκει στην ViacomCBS ) κυκλοφόρησαν ένα βιβλίο , το Ice-Cream Dreams , συνδεδεμένο με την ταινία .
Συγγράφτηκε από την Νάνσυ Κρούλικ και εικονογραφήθηκε από τον Χίθερ Μαρτίνεζ , με τους Κρούλικ και Ντέρεκ Ντράιμον ως συνεισφέροντες .
Στις 15 Οκτωβρίου 2004 , η ταινία ήταν η πρώτη που υποστήριξε αγώνα ταχυτήτων της NASCAR : το 300 μιλίων ( 480 χλμ . ) SpongeBob SquarePants Movie 300 της σεζόν Busch Series του 2004 στην Πίστα Αγώνων Ταχύτητας Μοτοσυκλετών Σάρλοτ στη Βόρεια Καρολίνα . Ήταν ο πρώτος αγώνας του είδους του όπου άνθρωποι νεαρών ηλικιών στην πίστα μπορούσαν να ακούσουν μια ειδική « φιλική προς τα παιδιά » ραδιοφωνική μετάδοση του γεγονότος .
Οι Κάιλ Μπους και Τζίμμι Τζόνσον παρουσίασα για πρώτη φορά ένα ζευγάρι αγωνιστικά αυτοκίνητα Chevrolet με θέμα τον Μπομπ Σφουγγαράκη στον αγώνα ταχύτητας .
Το Chevrolet νούμερο 48 του Τζόνσον είχε μια εικόνα του Σφουγγαράκη στο καπό , και το Chevrolet νούμερο 5 του Μπους είχε τον Πάτρικ Αστέρη .
Ο Τζόνσον είπε : « Αυτό ακούγεται τόσο κουλ ξέρω πως υπάρχουν πολλές οικογένειες που θα ενθουσιαστούν με αυτό που κάνει η Lowe 's .
Το καλό είναι ότι θα υπάρχει κάτι για κάθε τύπου οπαδό αγώνων ταχύτητας .
Επίσης πως μπορούμε να πάμε στραβά με τον Σφουγγαράκη να μας βοηθά με το αυτοκίνητο ; » Η ταινία κυκλοφόρησε σε βιντεοκασέτα και DVD στις 1 Μαρτίου 2005 , σε εκδόσεις ευρείας και πλήρους οθόνης , από την Paramount Home Entertainment .
Στην Ελλάδα διανεμήθηκε από την Odeon τον Νοέμβριο του 2005 , ως Μπομπ ο Σφουγγαράκης : Η Ταινία .
Η κυκλοφορία της βιντεοκασέτας είναι γνωστή ως η τελευταία ταινίας των Nickelodeon Movies που κυκλοφόρησε ποτέ στο εν λόγω μέσο .
Οι πρόσθετες παροχές του DVD sπεριλαμβάνουν ένα 18λεπτο featurette , The Absorbing Tale Behind The SpongeBob SquarePants Movie ( Η Απορροφητική Ιστορία Πίσω Από Την Ταινία Μπομπ ο Σφουγγαράκης σε ελεύθερη μετάφραση ) , που περιλαμβάνει συνεντεύξεις με τους περισσότερους από τους κύριους ηθοποιούς και συντελεστές· ένα 15λεπτο featurette , Case of the Sponge `` Bob '' ( Η Υπόθεση του Σφουγγαριού « Μπομπ » σε ελεύθερη μετάφραση ) , με παρουσιαστή τον ωκεανογραφικό εξερευνητή Ζαν Μισέλ Κουστώ· ένα 20λεπτο animatic που περιλαμβάνει σκηνές από την ταινία με διάλογο από τους αρχικούς καλλιτέχνες , και το τρέιλερ της ταινίας .
Συμπίμπτωντας χρονικά με την κυκλοφορία αυτού του DVD , η 7-Eleven προσέφερε ένα περιορισμένης έκδοσης Υπό-την-Θάλασσα Slurpee Ανανά τον Μάρτιο του 2005 .
Η ταινία κυκλοφόρησε ως ένα πακέτο Blu-ray-συν-DVD στις 29 Μαρτίου 2011 μαζί με το Σάρλοτ η αραχνούλα ( 2006 ) .
Επανακυκλοφόρησε σε DVD και Blu-ray στις 30 Δεκεμβρίου 2014 .
Στην ιστοσελίδα συλλογής κριτικών Rotten Tomatoes , η ταινία συγκεντρώνει ποσοστό 69 % βασισμένο σε 128 κριτικές και μέσο όρο 6.2/10 .
Στο τμήμα ομοφωνίας διαβάζουμε : « Σουρεαλιστικά αστεία και διασκεδαστική τόσο για τα παιδιά όσο και για τους γονείς τους » .
Το Metacritic έδωσε στην ταινία σκορ 66 στα 100 , βασισμένο σε 32 κριτικές , υποδεικνύωντας « γενικά θετικές κριτικές » .
Με βάση το CinemaScore , θεατές έδωσαν στην ταινία βαθμό « B+ » σε σκέλος από A+ σε F.
Ρότζερ Ίμπερτ , στην κριτική του για το Chicago Sun-Times Ο Ρότζερ Ίμπερτ έδωσε στην ταινία τρία από τέσσερα αστέρια , αποκαλώντας την « το Good Burger του animation παρασύροντάς μας σε έναν πόλεμο εναντίον φαστφουντάδικων με πολεμιστές ένα σφουγγάρι , έναν αστερία , ένα καβούρι , ένα μικροσκοπικό πλανγκτόν και τον παντοδύναμο Βασιλιά Ποσειδώνα » .
Ο Εντ Παρκ του The Village Voice έγραψε , « Όχι Pixar ; Κανένα πρόβλημα ! Μια ασταμάτητη γεννήτρια θετικής ενέργειας , η αποφασιστική 2-D ταινία Μπομπ ο Σφουγγαράκης έχει περισσότερα γέλια από τον Καρχαριομάχο και αρκετή ψυχή για να καταπιεί ολόκληρο το Πολικό Εξπρες » .
Ο Μάικλ Ρέχτσαφεν του The Hollywood Reporter έδωσε στην ταινία θετική κριτική , αποκαλώντας την « μια περιπέτεια κινουμένων σχεδίων που είναι πιο αστεία από τον Καρχαριομάχο και πιο αξιαγάπητη από το Πολικό Εξπρές » .
Ο Ράντι Κορντόβα του The Arizona Republic είπε , « Όπως και στην βασιζόμενη τηλεοπτική σειρά , είναι μια τρελή , ευχάριστη δημιουργία » .
Η Τζέιμι Μπέρναρντ του New York Daily News έδωσε στην ταινία σκορ τρία στα τέσσερα : « Δεν είναι Οι Απίθανοι , ή ένα από αυτά τα κινηματογραφικά κινούμενα σχέδια που έχουν πληθώρα σχεδιασμών χαρακτήρων , γενεαλογιών και ρεαλισμού .
Αλλά ο Μπομπ είναι ένα γλυκό , χαζούλικο πράγμα με φιλική προς το παιδί αισθητική » .
Ο Ουίλ Λόρενς του Empire έδωσε στην ταινία τέσσερα αστέρια στα πέντε , αποκαλώντας την « μια ταινία για παιδιά , μαθητές , χασικλήδες , τον οποιοδήποτε που χαίρεται να κάνει ένα διάλειμμα από την πραγματικότητα. » Η Λίζα Στκβαρζμπαουμ του Entertainment Weekly της έδωσε βαθμό Β-μείον : « Οι καλύτερες στιγμές στην πρώτη ταινία του [ Μπομπ Σφουγγαράκη ] είναι αυτές που εμφανίζονται ως πιο τηλεοπτικές , μια άλλη μέρα στην αιωνία αισιόδοξη υποθαλάσσια κοινωνία που δημιουργήθηκε με τέτοια μεταδοτική ανοησία από τον Στίβεν Χίλενμπεργκ » .
Του Ντέσον Τόμσον του The Washington Post του άρεσε η ταινία : « Θα λατρέψετε τον Μπομπ .
Το πιο κουλ σφουγγάρι στη θάλασσα , αν και αυτό έχει μια ύποπτα κατασκευασμένη εμφάνιση » .
Η Κάρλα Μάιερ του San Francisco Chronicle έγραψε : « Το Μπομπ ο Σφουγγαράκης κρατά την δισδιάστατη γοητεία της τρομερά δημοφιλούς σειράς του Nickelodeon αλλά προσθέτει μερικά κόλπα λίγο 3-D εδώ , λίγο Ντέιβιντ Χέισελχοφ εκεί .
Η ελκυστικότητα της σειράς ποτέ δεν βρισκόταν στα γραφικά της , ωστόσο .
Ο 'Μπομπ ο Σφουγγαράκης ' καθίσταται αγαπητός για τα παιδιά και τους ενήλικες μέσα από τη γλυκύτητα και την εξυπνάδα του , που επίσης απουσιάζουν εδώ » .
Ο Α.
Ο.
Σκοτ του The New York Times της έδωσε σκορ τέσσερα στα πέντε : « Εάν βαρεθήκατε τα νταηλίκια και τις μαγκιές , τότε ο Μπομπ είναι ο άνθρωπός σας » .
Ο Τομ Μούσταρντ του The Dallas Morning News της έδωσε επίσης σκορ Β-μείον : « Το να είναι τόσο καλή [ η σειρά ] είναι αυτό που οδήγησε στην παραγωγή της ταινίας και είναι επίσης ο λόγος που πολλά επεισόδια της μικρής οθόνης είναι καλύτερα από αυτή την επιχείρηση της μεγάλης οθόνης » .
Πολλές κριτικές επαίνεσαν την εμφάνιση του Ντέιβιντ Χέισελχοφ στην ταινία .
Η Τζένιφερ Φρέι του The Washington Post έγραψε : « Το να δούμε τις τρίχες στην πλάτη του Χέισελχοφ ( και στους μηρούς και τις γάμπες ) μεγεθυνόμενες εκθετικά είναι ίσως λίγο ανατριχιαστικό . Όπως και η ταινία , όλα είναι για καλή διασκέδαση » .
Η Νάνσι Μπάσιλ του About.com , που έδωσε στην ταινία τέσσερα στα πέντε αστέρια , έγραψε ότι ο Χέισεχοφ « πρέπει να έχει πολύ καλή αίσθηση του χιούμορ » .
Ο ιδρυτής του Cinema Blend Τζόσουα Τάιλερ αποκάλεσε τον ρόλο του Χέισελχοφ « την καλύτερη έκτακτη εμφάνιση που έχω δει από τότε που ο Φρεντ Σάβατζ κόλλησε μπάφο στον καβάλο του και έπαιξε κλαρινέτο για να γοητεύσει τον κατά συνέπεια καπνό λες και ήταν φίδι » .
Ντέιβιντ Έντελσταϊν , στην κριτική του στο Slate Ο Ντέιβιντ Έντελσταϊν του Slate επίκρινε την πλοκή της ταινίας , αποκαλώντας την μια « δομή ιστορίας που μοιάζει με μια μεγάλη , βαριά άγκυρα που τον βαραίνει [ τον Μπομπ ] » .
O Μάικ Κλαρκ του USA Today την αποκάλεσε « ανώδυνα αυθόρμητη αλλά έχοντας να αντιμετωπίσει πολύ περισσότερο γενεαλογικά κινηματογραφικό ανταγωνισμό , ο Σφουγγαράκης με το ζόρι βαθμολογείαι ως ΟΚ σε σύγκριση με τους Απίθανους » . Ένας κριτής σημείωσε στο Time Out London , « ο οποιοσδήποτε περιμένει κάτι πιο τολμηρό θα απογοητευτεί δυστυχώς » .