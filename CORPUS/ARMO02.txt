Κατά τον 7ο και 6ο αι . π.Χ . γράφτηκαν και άλλα έπη , από τα οποία υπάρχουν λίγες μνείες και ελάχιστα δείγματα .
Στην Κόρινθο ακμάζει ο Εύμηλος , για τον οποίο λεγόταν ότι ήταν από τη μεγάλη γενιά των Βακχιαδών .
Τα Κορινθιακά του είναι διήγηση της μυθικής προϊστορίας της γενέτειρας . Έγραψε επίσης Τιτανομαχία , όπου εμφανίζει τον θαλασσινό θεό Αιγαίωνα σαν βοηθό των Τιτάνων , και άλλα δύο έπη , την Ευρωπία και τη Βουγωνία , για τις οποίες δεν έχουμε πληροφορίες .
Ακόμη παραδίδονται δύο εξάμετροι στίχοι σε αιολική διάλεκτο από ένα προσόδιο , που έλεγαν ότι το συνέθεσε για τη γιορτή του Απόλλωνα με προτροπή του βασιλιά της Μεσσηνίας Φιντία .
Η Φορωνίδα , έργο ανώνυμου συγγραφέα , εξιστορούσε την προϊστορία της Αργολίδας .
Ο Καρκίνος από τη Ναύπακτο συνέθεσε τα Ναυπακτιακά που διηγούνταν συμβάντα από την αργοναυτική εκστρατεία .
Για τον Λακεδαιμόνιο Κιναίθωνα , γνωρίζουμε ότι έγραψε ποίημα για τον Ηρακλή και άλλα με γενεαλογικά θέματα .
Στην Ποιητική του ο Αριστοτέλης επικρίνει τους ποιητές επών , όπως είναι η Ηρακληίδα και η Θησηίδα , γιατί δε μπορούν να διαγράψουν τα σύνορα του θέματός τους . Άλλοι επικοί ποιητές , για τους οποίους όμως δε γνωρίζομε πολλά πράγματα , είναι ο Άσιος , που ασχολήθηκε με γενεαλογικά θέματα , ο Πείσανδρος από τη Ρόδο και ο Πεισίνος από τη Λίνδο έγραψαν έπη για τον Ηρακλή .
Το τελευταίο δείγμα τέτοιας επικής ποίησης ήταν η Ηράκλεια , με 14 βιβλία , του Πανύαση από την Αλικαρνασσό , θείου του Ηροδότου .
Τελευταίος επικός ποιητής φαίνεται ότι είναι ο Πανυάσης ο Αλικαρνασσεύς , ο οποίος έγραψε την ' « Ηράκλεια » ' σε 14 βιβλία .
Ο Ηρόδοτος ήταν ανιψιός του .
Ο Πανύασης έγραψε επίσης τα Ιωνικά , που μάλλον εξιστορούσαν την ίδρυση των ιωνικών αποικιών .
Τέλος , ο Φωκυλίδης ο Μιλήσιος συνέχισε την παράδοση της γνωμικής διδασκαλίας του Ησιόδου και συνέθεσε αποφθέγματα σε εξάμετρους στίχους .
Από αυτούς τους ποιητές φαίνεται ότι διακρίθηκαν ο Πανύασης , ο Πείσανδρος και ο Αντίμαχος , που συμπεριελήφθηκαν από αρχαίους κριτικούς στον κανόνα των πέντε κλασικών επικών ποιητών μαζί με τον Όμηρο και τον Ησίοδο .
Η σημασία της « λυρικής ποίησης » στην αρχαιότητα ήταν τραγούδι που συνοδευόταν από λύρα και περιελάμβανε δύο είδη , τη χορική ποίηση και τη μονωδία .
Η μουσική ( « μέλος » ) και το τραγούδι ήταν αλληλένδετα με την ποίηση .
Δύο άλλα είδη , που σήμερα έχει καθιερωθεί να κατατάσσονται στη λυρική ποίηση , η ελεγεία και ο ίαμβος , συνοδεύονταν από άλλα όργανα : η ελεγειακή από τον αυλό και ο ίαμβος από την ιαμβίκη και τον κλεψίαμβο .
Φαίνεται ακόμη , ότι σχετικά νωρίς ανεξαρτητοποιήθηκαν από το τραγούδι .
Τα πρώτα γραπτά μνημεία της λυρικής ποίησης που έχον σωθεί , από τον 7ο αι . π.Χ. , είχαν τις ρίζες τους σε μια παράδοση τραγουδιών που συνόδευαν θρησκευτικές τελετές , καθημερινές δραστηριότητες ή λαϊκά έθιμα , όπως ένα λαϊκό τραγούδι για το άλεσμα , το ροδιακό χελιδόνισμα και τα επιθαλάμια τραγούδια , από τα οποία επηρεάστηκε η Σαπφώ .
Οι αλεξανδρινοί φιλόλογοι είχαν απαρτίσει έναν « κανόνα » εννέα λυρικών ποιητών , που περιελάμβανε τον Αλκαίο , τη Σαπφώ , τον Ανακρέοντα , τον Αλκμάνα , τον Στησίχορο , τον Ίβυκο , τον Σιμωνίδη , τον Βακχυλίδη και τον Πίνδαρο .
Η λυρική ποίηση με τη σημερινή σημασία μπορεί να διακριθεί σε επιμέρους κατηγορίες με διάφορα κριτήρια ( περιεχόμενο , μετρική μορφή , τρόπο παρουσίασης και συνοδείας ) .
Για τις ρίζες και τον δημιουργό της ελεγείας οι αρχαίες μαρτυρίες είναι συγκεχυμένες .
Ο Οράτιος στην ποιητική τέχνη ( Ars poetica 77 ) αναφέρει ότι οι γραμματικοί διαφωνούσαν για τον δημιουργό της .
Η επικρατούσα άποψη ήταν ότι οι ρίζες της βρίσκονται στον νεκρικό θρήνο .
Πράγματι δεν είναι απίθανο στις περιοχές της Λυδίας και της Φρυγίας , απ ' όπου φαίνεται ότι προήλθε η ελεγεία , αρχικά να είχε αυτή τη σημασία .
Εξάλλου ο Ευριπίδης αναφέρει τη λέξη ἔλεγος με τη σημασία του θρήνου . Όμως τα πρώτα δείγματα που γνωρίζουμε έχουν διαφορετικό περιεχόμενο .
Η λέξη ἐλεγεῖον εμφανίζεται για πρώτη φορά τον 5ο αι . για να χαρακτηρίσει τη στιχουργική μορφή του πεντάμετρου .
Ο ιαμβικός πεντάμετρος αποτελείται από δύο ημιστίχια του εξάμετρου κομμένα στην πενθημιμερή τομή και τοποθετημένα στη σειρά σαν ενιαίος στίχος .
Συνήθως αυτός ο πεντάμετρος στίχος συνδυαζόταν με έναν εξάμετρο και σχημάτιζε το ελεγειακό δίστιχο .
Ο πρώτος εκπρόσωπος της ελεγείας είναι ο Καλλίνος ο Εφέσιος ( περίπου στο μέσον του 7ου αι . π.Χ. ) .
Τα έργα του , όπως και τα έργα του λίγο νεότερου Τυρταίου που έδρασε στη Σπάρτη , είναι πολεμικές ελεγείες που εμψυχώνουν για τη μάχη , προβάλλοντας ηρωικά ιδανικά που δεν απέχουν πολύ από τα ομηρικά .
Περισσότερο αφηγηματικό περιεχόμενο έχουν οι ελεγείες του Μίμνερμου του Κολοφώνιου ( γύρω στο 600 π.Χ. ) .
Ο Σόλων συνέθεσε πολλές ελεγείες στις οποίες ανέπτυσσε τις πολιτικές ιδέες του και το μεταρρυθμιστικό του πρόγραμμα .
Τέλος , έλεγείες με γνωμικό τόνο έγραψε ο Θέογνις ( περ . 570-500 π.Χ . ) Οι ρίζες του ίαμβου βρίσκονται στις βωμολοχικές εκδηλώσεις που συνόδευαν τη λατρεία της γονιμότητας .
Επειδή η μορφή που χρησιμοποιούσαν ήταν ο ίαμβος , η έκφραση με ιάμβους ισοδυναμούσε με υβριστική πράξη .
Ο πρώτος ποιητής που χρησιμοποίησε την ιαμβική μορφή σε ποίηση , χωρίς να την απομακρύνει από τον κριτικό χαρακτήρα της , ήταν ο Αρχίλοχος από την Πάρο ( 7ος αι . π.Χ. ) .
Στους ιάμβους του αντιτίθεται στις καθιερωμένες αριστοκρατικές αντιλήψεις και τα ηρωικά-πολεμικά ιδεώδη : δεν διστάζει να δηλώσει τη χαρά του που έσωσε τη ζωή του όταν σε μια μάχη πέταξε την ασπίδα του και τράπηκε σε φυγή .
Απαισιόδοξη αντίληψη για τον κόσμο εκφράζει στους ιάμβους του ο Σημωνίδης ο Αμοργίνος .
Στον ίαμβο των γυναικών παρουσιάζει τις γυναίκες σαν το μεγαλύτερο από όλα τα κακά της ανθρώπινης ζωής . Ένας άλλος σημαντικός ιαμβογράφος , ο Ιππώναξ ο Εφέσιος , στους ιάμβους του διεκτραγωδεί τη φτώχεια του ή κακολογεί τους εχθρούς του , με ρεαλισμό , χιούμορ και αθυροστομία .
Η Λέσβος είχε μεγάλη φήμη ως μουσικό νησί : σύμφωνα με το μύθο , όταν οι γυναίκες της Θράκης διαμέλισαν τον Ορφέα , το κεφάλι και η λύρα του θάφτηκαν στη Λέσβο .
Αυτή η φήμη οφείλεται στους μεγάλους λυρικούς ποιητές Σαπφώ και Αλκαίος , όμως πριν από αυτούς εκεί γεννήθηκε και ένας άλλος λυρικός ποιητής , ο Τέρπανδρος , ο οποίος κατά την παράδοση κατασκεύασε την επτάχορδη λύρα , αν και τα ιστορικά ευρήματα δείχνουν ότι το όργανο προϋπήρχε .
Από τη Λέσβο καταγόταν και ο κιθαρωδός Αρίων , γνωστός από τη μυθική διήγηση της σωτηρίας του από ένα δελφίνι .
Ο Αλκαίος και Σαπφώ ήταν σχεδόν συνομήλικοι και κατάγονταν από αριστοκρατικές οικογένειες του νησιού .
Ο Αλκαίος ανέπτυξε πολιτική δράση και έζησε πολλά χρόνια εξόριστος .
Σε αρκετά τραγούδια του ανέπτυξε πολιτικά θέματα που σχετίζονταν με τη δράση του σε μία πολιτική εταιρεία . Έγραψε όμως και ύμνους , ερωτικά τραγούδια , καθώς και συμποτικά άσματα .
Η Σαπφώ έγραψε κυρίως ερωτική ποίηση .
Ο τρόπος με τον οποίο περιέγραψε τα συμπτώματα του ερωτικού πάθους άσκησε σημαντική επίδραση στην ερωτική ποίηση των επόμενων αιώνων .
Αν στις αιολικές περιοχές αναπτύχθηκε μονωδιακή ποίηση προσωπικού χαρακτήρα , από τη δωρική Σπάρτη ξεκίνησε το χορικό μέλος , τραγούδι που παρουσιαζόταν από μία ομάδα ( χορό ) με μουσική συνοδεία , και προοριζόταν για δημόσιες τελετές ( γιορτές , τελετές , εορτασμούς ) .
Αυτή η ανάπτυξη δικαιολογείται από τα δωρικά ήθη , που προέκριναν τον ομαδικό τρόπο ζωής και ευνοούσαν τη συλλογική έκφραση .
Οι σημαντικότεροι εκπρόσωποι της λυρικής ποίησης που έδρασαν στη Σπάρτη κατάγονταν από άλλες περιοχές .
Οι ποιητές , τους οποίους μετακαλούσαν οι Δωριείς , δεν ήταν δυνατό να χρησιμοποιήσουν τη γνήσια δωρική διάλεκτο .
Γι ' αυτό παρατηρούμε στα χορικά μέλη ιωνισμούς , αιολισμούς και άλλους γλωσσικούς τύπους .
Από το έργο του Αλκμάνα , που καταγόταν από τις Σάρδεις αλλά έζησε στη Σπάρτη , σώζονται μόνο αποσπάσματα , τα μεγαλύτερα από τα οποία προέρχονται από ένα παρθένειο , άσμα που τραγουδούσαν νέες κοπέλες προς τιμήν μιας θεάς .
Εκτός από τη Σπάρτη , η χορική ποίηση αναπτύχθηκε και στη Μεγάλη Ελλάδα , απ ' όπου προέρχονται δύο σημαντικοί εκπρόσωποι , ο Στησίχορος και ο Ίβυκος .
Ο Στησίχορος είναι γνωστός κυρίας για την Παλινῳδία , όπου εξιστορεί ότι η ωραία Ελένη δεν είχε ακολουθήσει τον Πάρη στην Τροία , ιστορία στην οποία βασίστηκε η Ελένη του Ευριπίδη .
Ο Ίβυκος ξεκίνησε με μυθολογικά θέματα , όπως ο Στησίχορος , αλλά όταν αργότερα πήγε στην αυλή του Πολυκράτη της Σάμου στράφηκε σε ερωτικά θέματα , στα οποία βασίστηκε η εικόνα της αρχαίας κριτικής για το έργο του .
Ο Σιμωνίδης ο Κείος φαίνεται ότι ήταν ο πρώτος που έγραψε επινίκια άσματα για νικητές αθλητικών αγώνων .
Οι επίνικοι έφτασαν στην ακμή τους με το έργο του Πινδάρου .
Εκτός όμως από τους αθλητικούς αγώνες ο Πίνδαρος ύμνησε και τις νίκες των Ελλήνων στους περσικούς πολέμους .
Ο τελευταίος σημαντικός λυρικός ήταν ο Βακχυλίδης , που συνέθεσε , όπως και ο Πίνδαρος , λατρευτικά τραγούδια ( διθυράμβους , παιάνες , ύμνους ) , ερωτικά , επίνικους και εγκώμια .
Σημαντικός λυρικός ποιητής που έγραψε πολλά είδη τραγουδιών στην ιωνική διάλεκτο ήταν ο Ανακρέων , που ύμνησε πρωτίστως τον έρωτα και το κρασί , αλλά συνέθεσε επίσης ύμνους , θρήνους και σκωπτικά τραγούδια .
Από τον χώρο της ηπειρωτικής Ελλάδας προέρχονται κάποιες ποιήτριες που συνέθεσαν λυρικά τραγούδια .
Η Κόριννα από την Τανάγρα , πιθανότατα σύγχρονη του Πινδάρου , έγραψε για τους θρύλους και τους μύθους της Βοιωτίας , όπως των πόλεμο των επτά Αργείων στρατηγών εναντίον της Θήβας .
Συνέθεσε ακόμη και ένα τραγούδι που παρουσιάζει το μουσικό συναγωνισμό μεταξύ του Ελικώνα και του Κιθαιρώνα .
Ως δασκάλα της αναφέρεται η ποιήτρια Μυρτίδα .
Από το Άργος καταγόταν η ποιήτρια Τελέσιλλα , από τη Σικυώνα ή Πράξιλλα , ενώ στην Τήλο έζησε η Ήριννα , χρονολογικά πολύ μεταγενέστερη ( 4ος αι . π.Χ. ) .
Στο δεύτερο μισό του 6ου αι . π.Χ . άρχισε να αναπτύσσεται στην Αθήνα η δραματική ποίηση .
Για την προέλευσή της είναι λίγες πληροφορίες γνωστές και οι αρχαίες πηγές συχνά δίνουν αντιφατικές πληροφορίες .
Από συνδυασμό των παρατηρήσεων του Αριστοτέλη στην ποιητική του με τα ιστορικά δεδομένα , συμπεραίνουμε ότι τραγωδία και κωμωδία έχουν τις ρίζες τους σε λατρευτικές τελετές .
Κατά τον Αριστοτέλη η τραγωδία προήλθε από τους εξάρχοντες του διθυράμβου αλλά και από τα σατυρικά άσματα .
Αυτές οι πληροφορίες , αν και επιφανειακά αντιφατικές , αν συνδυαστούν με άλλες μαρτυρίες οδηγούν σε μια εύλογη υπόθεση .
Σύμφωνα με τον Ηρόδοτο , ο Αρίων ήταν ο πρώτος που συνέθεσε διθυράμβους και το λεξικό της Σούδας αναφέρει τον Αρίωνα ως ευρετή του τραγικού τρόπου .
Φαίνεται ότι αυτός ήταν ο πρώτος που ανέδειξε τον λατρευτικό προς τον Διόνυσο διθύραμβο σε καλλιτεχνικό είδος και το παρουσίασε με σατύρους .
Επομένως η ονομασία τραγωδία προήλθε από τη σύνθεση των λέξεων τράγων ωδή , αφού οι σάτυροι εκλαμβάνονταν ως μορφές τράγων .
Σύμφωνα με μαρτυρία του Πάριου μάρμαρου , ο Θέσπης ανέβασε πρώτος τραγωδία στην 61η Ολυμπιάδα ( δηλαδή στο διάστημα 536-532 π.Χ. ) .
Το λεξικό της Σούδας αναφέρει ότι ο Θέσπις πρώτος χρησιμοποίησε μάσκα , γεγονός που δεν ισχύει γιατί το προσωπείο ήταν σε χρήση από παλιότερα .
Μετά τον Θέσπη , οι πρώτοι τραγικοί ποιητές για τους οποίους υπάρχουν μαρτυρίες είναι ο Φρύνιχος , γνωστός κυρίως γιατί εμπνεύστηκε από την άλωση της Μιλήτου το 494 π.Χ . για την τραγωδία του Μιλήτου άλωσις και τιμωρήθηκε επειδή θύμησε στους Αθηναίους « οικεία κακά » , ο Χοιρίλος , για τον οποίο οι γνώσεις μας είναι ελάχιστες και από τα 160 δράματα που φέρεται να έγραψε γνωρίζουμε μόνο ένα , την Αλόπη , και ο Πρατίνας , γνωστός κυρίως για τη διαμόρφωση του σατυρικού δράματος .
Για την κατανόηση της ανάπτυξης του αρχαίου ελληνικού θεάτρου δεν πρέπει να παραβλέπεται η στενή σχέση του με τη θρησκευτική λατρεία και ο δημόσιος χαρακτήρας του .
Οι παραστάσεις τραγωδιών και κωμωδιών ( « διδασκαλίες » ) γίνονταν αποκλειστικά στο πλαίσιο θρησκευτικών εορτών : στα Μεγάλα Διονύσια , τον μήνα Ελαφηβολιώνα ( Μάρτιος-Απρίλιος ) στα Λήναια , το μήνα Γαμηλιώνα ( Ιανουάριος-Φεβρουάριος ) .
Στα Μεγάλα Διονύσια οι δραματικοί αγώνες διαρκούσαν τρεις ημέρες και κάθε μέρα παρουσιαζόταν μία τετραλογία ( τρεις τραγωδίες και ένα σατυρικό δράμα ) και μία κωμωδία .
Η χρηματοδότηση των παραστάσεων γινόταν εν μέρει από το κράτος και εν μέρει από εύπορους πολίτες ( χορηγούς ) .
Την εποχή του Περικλή καθιερώθηκε και οικονομική ενίσχυση για τους άπορους πολίτες που δεν μπορούσαν να διαθέσουν την αγορά εισιτηρίων .
Στην Ελλάδα αναπτύχθηκε πρώτα η ποίηση και ο πεζός λόγος στην έντεχνη μορφή του χρησιμοποιήθηκε αργότερα .
Με εξαίρεση κείμενα χωρίς λογοτεχνική πρόθεση ή αξία ( ιστορικές αναγραφές που περιείχαν καταλόγους αρχόντων , ιερέων και νικητών των ολυμπιακών αγώνων και « ρήτρες » , δηλαδή καταγραφές συνθηκών και νόμων ) , στις αρχές της πεζογραφίας τοποθετούνται φιλοσοφικά και ιστοριογραφικά κείμενα .
Η ανάπτυξη του πεζού λόγου , όπως και της ποίησης , ξεκίνησε από την Ιωνία .
Εκτός από τα ιστοριογραφικά και φιλοσοφικά κείμενα , την ίδια περίοδο γράφτηκαν και θεολογικά κείμενα που σήμερα έχουν χαθεί , όπως το Περί θυσιών του Επιμενίδη και η Θεολογία του Φερεκύδη .
Ακόμη , στον 6ο αι . τοποθετείται η ζωή του Αισώπου και οι αλληγορικές διδακτικές αφηγήσεις που είναι γνωστές ως μύθοι του Αισώπου .
Στις πρωταρχές της φιλοσοφίας και των επιστημών βρίσκονται οι προσωκρατικοί φιλόσοφοι , γνωστοί και ως « φυσικοί φιλόσοφοι » , αφού ασχολούνται με θέματα φυσικά και κοσμολογικά : ο Θαλής ο Μιλήσιος , ο Αναξίμανδρος , και ο Αναξιμένης , επίσης από τη Μίλητο , προσπάθησαν να καθορίσουν την αρχή των όντων και ασχολήθηκαν και με θέματα αστρονομικά , γεωγραφικά , μαθηματικά κ.α .
Στη Σάμο γεννήθηκε ο Πυθαγόρας , αλλά έζησε στην Κάτω Ιταλία όπου συγκέντρωσε οπαδούς και ίδρυσε σχολή .
Ο Ηράκλειτος από την Έφεσο συνέχισε τις οντολογικές αναζητήσεις των παλαιοτέρων αλλά διατύπωσε και τη θεωρία για τον λόγο ως κανονιστική αρχή που ρυθμίζει τις σχέσεις μεταξύ αντιθέτων δυνάμεων δημιουργώντας την παλίντονον αρμονίαν .