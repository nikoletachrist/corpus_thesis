Οι Σχωριάδες είναι ένα από τα οκτώ χωριά του Πωγωνίου Αργυροκάστρου της Βορείου Ηπείρου .
Βρίσκεται κοντά στα σύνορα με τον νομό Ιωαννίνων στην σκιά της Νεμέρτσικας ( Δούσκο ) .
Ο πληθυσμός στο χωριό αμιγώς ελληνικός τιμά τις παραδόσεις , τα ήθη και έθιμα του ηπειρώτικου πολιτισμού παρά τις αντιξοότητες .
Τα επτά χωριά του Πωγωνίου Αργυροκάστρου είναι τα ακόλουθα : Πολίτσανη , Σχωριάδες , Σωπική , Οψάδα , Τσιάτιστα , Μαυρόγερο , Χλωμό , Σέλτση .
Η επαρχία Πωγωνίου Αργυροκάστρου συνορεύει νότια με το Πωγώνι νομού Ιωαννίνων ( Ελλάδα ) , ανατολικά με την επαρχία Πρεμετής ( Αλβανία ) , βόρεια με την επαρχία Ζαγοριάς ( Αλβανία ) και δυτικά με την ευρύτερη περιοχή της επαρχίας Αργυροκάστρου ( Αλβανία ) .
Οριοθετείται νότια από το όρος Μακρύκαμπος , βορειοανατολικά από το όρος Νεμέρτσικα , δυτικά από το όρος Μπουρέτο .
Ο μοναδικός ποταμός της περιοχής , ο Σούχας , πηγάζει από τα χωριά Σωπική και Τσιάτιστα , διασχίζει τον κάμπο των Σχωριάδων , την κλεισούρα της Σέλστης και καταλήγει τον Δρύνο ποταμό της Δερόπολης .
Η πιο πειστική από όλες τις απόψεις , είναι ότι το όνομα του χωριού προέρχεται από το επώνυμο μιας μεγάλης φυλής ονομαζόμενης Σχωριάς , πληθυντικός Σχωριάδες .
Η φυλή αυτή φαίνεται ότι όχι μόνο κυριάρχησε αλλά και κατοίκησε σε αυτόν τον τόπο , με αποτέλεσμα στη θέση της πρώτης ονομασίας του τόπου , που κατά κάποιον τόπο επείχε θέση απλού αντικειμένου , να επικρατήσει το όνομα της φυλής ως ενεργούντος υποκειμένου .
Το κλίμα των Σχωριάδων είναι ορεινό και ξηρό .
Το έδαφος ως επί το πλείστον είναι λοφώδες .
Εδώ , σπέρνονται και ευδοκιμούν όλα τα είδη δημητριακών και λαχανικών .
Ευδοκιμεί η μηλιά , η συκιά , η απιδιά και όλα τα είδη οπωροφόρων με εξαίρεση την καστανιά , την ελιά και τα εσπεριδοειδή .
Αλλά , περισσότερο από όλα ευδοκιμεί η καρυδιά , που τη βρίσκεις παντού .
Μέχρι το 1905 , στο χωριό υπήρχαν και αμπέλια , τώρα όχι .
Εκτός από το λοφώδες μέρος , το χωριό έχει στην ακροποταμιά και ένα μικρό , εύφορο και ποτιστικό κάμπο .
Το όρος Νεμέρτσκα είναι πλούσιο σε βοσκότοπους , όπως και οι περιοχές Παροπούλα , Γκιντάτσι και Αναγοπουλιώτικο .
Η κτηνοτροφία μέχρι και σήμερα είναι από τις κύριες ασχολίες των κατοίκων .
Κοπάδια με πρόβατα , γίδια , αγελάδες παράγουν όλα τα απαραίτητα για το χωριό .
Το κυνήγι του αγριόχοιρου , την κατάλληλη εποχή , προσφέρει επίσης μια καλή πηγή τροφής .
Παλαιότερα , ανθούσε η γεωργία εξίσου με την κτηνοτροφία .
Στους κάμπους καλλιεργούνταν σιτάρι , καλαμπόκι , κριθάρι , ρόβη και πολλά άλλα δημητριακά και λαχανικά .
Περισσότερο από όλα τα άλλα δέντρα ευδοκιμεί η καρυδιά , όμως θα βρείτε επίσης μηλιές , συκιές , αχλαδιές , λωτούς .
Οι μεγαλύτερες μεταναστεύσεις έγιναν κυρίως την εποχή του Αλή Πασά .
Οι περισσότεροι από τους Σχωριαδίτες που μετανάστευσαν εκείνη τη χρονική περίοδο ( 17ος – 18ος αιώνας ) , προτίμησαν για νέα πατρίδα την Κωνσταντινούπολη .
Η Πόλη είχε μεγάλη ανάπτυξη στη βιοτεχνία και παράλληλη αύξηση του πληθυσμού της .
Αυτό συντέλεσε στην κατασκευή πολλών και μεγάλων κτιρίων , γι ’ αυτό και η ανάγκη για εργατικά χέρια ήταν μεγάλη .
Παράλληλα , ο σουλτάνος της Κωνσταντινούπολης προσφέρει ειδικά προνόμια στους ραγιάδες κι έτσι η διαβίωσή αυτών στην περιοχή ήταν ασφαλέστερη και παραγωγικότερη .
Οι ξενιτεμένοι Σχωριαδίτες οργανώνονται σε σωματεία , μοχθούν καθημερινά , όμως δεν ξεχνούν ούτε στιγμή το χωριό τους .
Στην Κωνσταντινούπολη παρέμεναν συνήθως τέσσερα με πέντε χρόνια , κι έχοντας συγκεντρώσει ένα σεβαστό ποσό χρημάτων επέστρεφαν για έναν χρόνο στις Σχωριάδες . Έπειτα , ξαναγυρνούσαν στις εργασίες τους .
Τα γεράματα τους έβρισκαν πάντα στο χωριό .
Με τις οικονομίες προσπαθούσαν να αγοράσουν σε τιμές ευκαιρίας οικόπεδα , σπίτια ή μαγαζιά , προκειμένου να δημιουργήσουν τη δική τους δουλειά και να προοδεύσουν .
Υπήρξαν σχωριαδίτικες οικογένειες που αναπτύχθηκαν πολύ οικονομικά κι έγιναν από τις πλουσιότερες και σημαντικότερες της Κωνσταντινούπολης .
Το 1858 επί Τουρκοκρατίας ψηφίστηκε νόμος που διεύρυνε την ατομική ιδιοκτησία , και αυτό ευνόησε την ενίσχυση της ταξικής ανισότητας .
Πολλοί Σχωριαδίτες αναγκάστηκαν να εργάζονται για τρίτους ή ξενιτεύονταν .
Ενδεικτικά αναφέρουμε στοιχεία καταλόγου του χωριού , που αναφέρουν ότι το 1913 από τους 130 εγγεγραμμένους άνδρες μόνο οι 18 έμεναν μόνιμα στο χωριό , οι 96 βρίσκονταν στην ξενιτιά και οι 16 είχαν επισκεφθεί το χωριό και θα επέστρεφαν στο τόπο μετανάστευσης .
Οι τόποι μετανάστευσης με σειρά προτίμησης , βάσει του ίδιου καταλόγου ήταν : Κωνσταντινούπολη , Αμερική , Αλεξάνδρεια , Οδησσός , Θεσσαλονίκη , Αθήνα , Πειραιάς , Αργυρόκαστρο .
Με το πέρασμα των χρόνων , κάποιοι από τους Σχωριαδίτες έπαιρναν τις οικογένειές τους μόνιμα στην Κωνσταντινούπολη , άλλες για ένα μεγάλο χρονικό διάστημα και μετά τις έστελναν πίσω στο χωριό .
Μετά τον Πρώτο Παγκόσμιο Πόλεμο και τον Ελληνοτουρκικό Πόλεμο του 1922-23 , οι Σχωριαδίτες εγκατέλειψαν την Κωνσταντινούπολη , εκτός όσων είχαν αποκτήσει τουρκική υπηκοότητα κι επέστρεψαν στην Αθήνα και το χωριό .
Το νέο μεταναστευτικό ρεύμα είχε κύριο προορισμό την Αμερική .
Η μετανάστευση είχε μπει στο πετσί των σχωριαδίτικων οικογενειών ως τον μοναδικό τρόπο απόκτησης πλούτου .
Μέχρι τα τέλη της δεκαετίας του ’ 30 πολλά άτομα μετανάστευσαν στην Αμερική , παίρνοντας μαζί τους αργότερα και τις οικογένειές τους .
Οι Σχωριαδίτες διατήρησαν τις παραδόσεις τους , υπερασπίστηκαν την κοινότητά τους στο πέρασμα των αιώνων , ταξίδεψαν σε όλα τα μήκη και πλάτη της γης , πρόκοψαν και εξελίχτηκαν σε όλους τους τομείς γραμμάτων και επιστημών , ενίσχυσαν τον τόπο τους και συνεχίζουν να βοηθούν και να υποστηρίζουν το χωριό τους με κάθε τρόπο .
Οι ξενιτεμένοι Σχωριαδίτες ίδρυσαν το 1769 στην Κωνσταντινούπολη την Αδελφότητα Σχωριαδιτών `` Η Γέννηση της Θεοτόκου '' , σύμφωνα με τους κώδικες και τα αρχεία του Οικουμενικού Πατριαρχείου Κωνσταντινούπολης , το οποίο και είχε την Αδελφότητα υπό την προστασία του .
Σκοπός της Αδελφότητας , από τότε μέχρι και σήμερα , είναι η οικονομική βοήθεια και ενίσχυσητου χωριού , η κατασκευή κοινοτικών έργων , η παροχή διευκολύσεων των ξενιτεμένων Σχωριαδιτών μέχρι να ορθοποδήσουν , η φιλανθρωπική δράση κ.α .
Το σημαντικότερο : Απελευθέρωσε το χωριό από το ιμπλιάκι * , με διαμεσολαβήσεις και άμεση οικονομική βοήθεια κατά την αγορά του στο όνομα των Σχωριάδων .
Τα σχωριαδίτικα σπίτια με τη δομή τους εξυπηρετούσαν άμεσα τις καθημερινές εργασίες , αλλά και τις ανάγκες του νοικοκυριού της οικογένειας .
Η λαϊκή τέχνη διαφαίνεται από την εξωτερική πόρτα έως το κατώι .
Το σχωριαδίτικο σπίτι είχε αυλόγυρο που προστάτευε την κατοικία .
Από μία μεγάλη πόρτα με καμάρα ( κεμέρι ) με μπρούτζινο χαλκά για χερούλι , μπορούσες να περάσεις στην αυλή .
Η πόρτα είχε συνήθως υπόστεγο .
Δυο πεζούλια δεξιά και αριστερά στην πόρτα χρησίμευαν ως καθίσματα .
Στην κορυφή της εισόδου , μέσα σε χτιστό τετράγωνο πλαίσιο , με ανάγλυφα γράμματα και αριθμούς γραφόταν το έτος οικοδόμησης και τα αρχικά του ονόματος του ιδιοκτήτη .
Η αυλή ήταν παραδοσιακά στρωμένη με πέτρινες πλάκες .
Το σπίτι ήταν διώροφο , αποτελούνταν από το κατώγι και το ανώγι .
Οι γωνίες του ήταν χτισμένες από επεξεργασμένη λευκή πέτρα , όπως και τα πλαίσια των παραθύρων .
Με τη λεύκη πέτρα έκαναν επίσης διακοσμητικές γραμμές ( ζωνάρια ) .
Στην αυλή και στα παράθυρα μοσχοβολούσαν τα λουλούδια και τα αρωματικά βοτάνια .
Η είσοδος του ισογείου ήταν σκεπαστή .
Εκεί οι χωρικοί είχαν διαμορφωμένο χώρο για τα ζώα .
Επίσης , είχαν κελάρι με βαρέλια για κρασί και ράφια για τις τροφές του χειμώνα .
Στον επάνω όροφο ζούσε η οικογένεια .
Ανάλογα το μέγεθος του κτίσματος , αποτελούνταν από το χαγιάτι , το « μεγάλο σπίτι » , τη « σπιτομάνα » , τον οντά , τα υπνοδωμάτια και την κρυψώνα .
Το χαγιάτι και ο οντάς ήταν μεγάλα ήταν τα πιο επίσημα δωμάτια , λειτουργούσαν ως σαλόνι και καθιστικό και ξεχώριζαν από το υπόλοιπο σπίτι συνήθως με τζαμαρίες . Όλα τα δωμάτια είχαν οροφή και πόρτες με όμορφα παραδοσιακά σκαλίσματα εκτός από τη σπιτομάνα , που ήταν η κουζίνα .
Αυτό το δωμάτιο δεν είχε οροφή και σε κάποια σπίτια το δάπεδό της ήταν μισό στρωμένο με σανίδες , το υπόλοιπο με χώμα .
Εκεί κρεμούσαν αρμαθιές το καλαμπόκι .
Η κρυψώνα ήταν ένας κρυφός αποθηκευτικός χώρος για τα πολύτιμα αντικείμενα της οικογένειας , που ενεργοποιούνταν σε εποχές έκτακτης ανάγκης , είτε ήταν πόλεμος είτε κάποια άλλη ταραχή .
Τα διακοσμητικά και χρηστικά αντικείμενα του σπιτιού εμπλουτίζονταν και διευκόλυναν τη ζωή των σχωριαδίτικων οικογενειών , όταν αυτά προέρχονταν από κάποιο ξενιτεμένο μέλος στην Κωνσταντινούπολη .
Ο χορός και το τραγούδι δεν έλειπε ποτέ από τη ζωή του Σχωριαδίτη .
Τα ηπειρωτικά πολυφωνικά τραγούδια , ο πωγωνίσιος χορός , ισορροπούσε αρμονικά τη φύση με την ψυχή και το πνεύμα των ανθρώπων αυτού του τόπου .
Στις γιορτές και στα πανηγύρια , ο χορός και το τραγούδι πρωταγωνιστούσαν , πάντα με τη συνοδεία ζωντανής λαϊκής ορχήστρας από αυτοδίδακτους παραδοσιακούς οργανοπαίκτες .
Στις Σχωριάδες χορεύονταν πολλοί παραδοσιακοί χοροί , με πιο γνωστό τον « στρωτό τον πωγωνίσιο » .
Στον κύκλο του έμπαιναν με σειρά πρώτα οι άντρες , μετά οι γυναίκες και τέλος τα παιδιά , σύμφωνα με την ηλικία και την οικογενειακή τους κατάσταση .
Στον χορό το κράτημα μεταξύ των χορευτών γινόταν με τα χέρια ή με χειρομάντηλα .
Αυτός που πρωτοστατούσε στον χορό μπορούσε να ξεχωρίζει από τον κύκλο άτομα της προτίμησής του για να τα βάλλει στην κορυφή του χορού ή να σχηματίσουν ξεχωριστό χορευτικό σύνολο .
Κατεύθυνε και τερμάτιζε κάθε χορό όποτε εκείνος όριζε . Άλλες ονομασίες χορού εκτός από τον πωγωνίσιο , που χόρευαν στο χωριό ήταν : στα τρία , η βεργινάδα , το φισούνι , η Βαγγελιώ , ο Μινούσης κ.α .
Το τραγούδι το ξεκινούσαν οι άντρες και το επαναλάμβαναν οι γυναίκες ή το αντίθετο .
Τα μουσικά όργανα που συνόδευαν ρυθμικά και μελωδικά ήταν το κλαρίνο , το βιολί , ο ταμπουράς και το ντέφι ( τύμπανο ) . παρά να μη σε θυμηθώ στα έρημα τα ξένα .
Φουρτούνιασε η θάλασσα και βουρκωθήκαν τα βουνά ! Είναι βουβά τα αηδόνια μας και τα ουράνια σκοτεινά , Και η δόλια μου ματιά θολή , παιδί μου , ώρα σου καλή .
Να σε παιδέψει ο πλάστης μου , καταραμένη ξενιτιά ! Μας παίρνεις τα παιδάκια μας και μας αφήνεις στη φωτιά , Τα περισσότερα τραγούδια του τόπου έχουν μια δωρικότητα κι ένα συναίσθημα , που φέρνει πιο κοντά στο μοιρολόι .
Τα τραγούδια του τόπου εκφράζουν καημό , συγκίνηση και παράπονο για τους ξενιτεμένους .
Διασημότερα είναι τα τραγούδια που αναφέρονται στην ξενιτιά , στον ξεριζωμό .
Στις στιγμές ευφορίας και ευχάριστων γεγονότων υπήρχαν και τα τραγούδια που ήταν κατάλληλα για γιορτές και πανηγύρια .
Επίσης , τα σατυρικά και αυτά με τη διάθεση του αυτοσαρκασμού είχαν επίσης μεγάλη πέραση .
Πολλοί ήταν οι αυτοσχέδιοι στιχουργοί και συνθέτες , που μόνοι τους δημιουργούσαν και τραγουδούσαν τα τραγούδια τους .
Στον γάμο , η νύφη έπρεπε να έχει έτοιμο ένα καινούργιο τραγούδι , δημιουργία της , το οποίο θα χόρευε και τραγουδούσε στο γαμήλιο γλέντι .
Συνηθιζόταν στο χωριό , ο κάθε άντρας να έχει το δικό του τραγούδι , που τον χαρακτήριζε , το οποίο τραγουδούσε σε κάθε γλέντι και γάμο .
Σε περίοδο πένθους του χωριού , δεν ακουγόταν ούτε κλαρίνο ούτε τραγούδι , από κανέναν .
Ο ξενιτεμός γέννησε πολλά δημοτικά τραγούδια και μοιρολόγια , που τραγουδήθηκαν σε όλα τα χωριά του Πωγωνίου , όχι μόνο στις Σχωριάδες .
Ενδεικτικά αναφέρουμε παρακάτω μερικά αποσπάσματα , πλούσια από την ψυχολογική και συναισθηματική φόρτιση αυτών που μένουν στον τόπο και αυτών που φεύγουν στην ξενιτιά : Οι άντρες φορούσαν τη « φουστανέλα » , η οποία επικρατούσε σε όλη την Αλβανία .
Η φορεσιά περιορίστηκε με την πάροδο του χρόνου .
Μετά τον Α ’ Παγκόσμιο Πόλεμο ελάχιστοι άντρες φορούσαν την παραδοσιακή φουστανέλα με την ευκαιρία εορτών .
Το πλήρες κοστούμι της φουστανέλας απαρτιζόταν από τα παρακάτω τεμάχια : -Φουστανέλα : από άσπρο λινό , με μύτες και πιέτες .
Δένεται στη μέση , φτάνει ως τα γόνατα . -Πουκάμισο : λευκό με πλατιά μανίκια που έφταναν σε μήκος έως τον αντίχειρα . -Φανέλα , λευκή και ολόμαλλη , με στενά μανίκια , φοριόταν κατάσαρκα . -Γελέκο ή χιτώνας : εποχικά πανωφόρια από σαγιάκι ( χοντρό μάλλινο ύφασμα ) ή τσόχα , που φοριούνταν πάνω από το πουκάμισο , ανάλογα την εποχή .
Ανάλογα την οικονομική κατάσταση του κατόχου , στολίζονταν με γαϊτάνια ή χρυσά νήματα . -Εσώρουχα : λινά και μακριά . -Καλκίν : κομμάτια από άσπρο σαγιάκι ( χοντρό μάλλινο ύφασμα ) , που κάλυπταν τα πόδια από τους αστραγάλους έως τα γόνατα .
Αργότερα αντικαστάθηκαν από κάλτσες , που έφταναν έως τις ρίζες του μηρού . -Μακρύ ζωνάρι : μάλλινο ή μεταξωτό ζωνάρι που δενόταν στο δερμάτινο σιλάχι . -Τσιοράπια : μάλλινες κάλτσες . -Τσαρούχια : υποδήματα από κόκκινη τελατίνη , με μαύρες φούντες στις μύτες .
Η φορεσιά « ποτούρια » είναι μεταγενέστερη της φουστανέλας , την οποία και αποκατέστησε με τον καιρό .
Η φορεσιά είχε επικρατήσει στην περιοχή των Σχωριάδων και του υπόλοιπου Πωγωνίου .
Οι ξενιτεμένοι και οι άνθρωποι που είχαν σπουδάσει , είχαν υιοθετήσει το δυτικό τρόπο ντυσίματος .
Η ποτούρια απαρτιζόταν από τα παρακάτω τεμάχια : -Ποτούρια : μακρύ και πλατύ παντελόνι μέχρι τα γόνατα . -Γελέκι : εποχικό πανωφόρι . -Μανίκια : πουκάμισο από μαύρο σαγιάκι ( χοντρό μάλλινο ύφασμα ) . -Κάλτσες : στενές κάλτσες που έφταναν μέχρι τα γόνατα . -Προπόδια : λευκές μάλλινες γκέτες . -Τσαρούχια , βαριά υποδήματα , ειδικά για τους κτηνοτρόφους . -Σκούφος : μαύρος δίκοχος σκούφος .
Η παραδοσιακή ενδυμασία των γυναικών διέφερε από το ένα χωριό στο άλλο .
Η σχωριαδίτικη γυναικεία φορεσιά αποτελούνταν από τα τεμάχια : -Καβάδι : ή φερμελές , ντολαμάς , σιμοκόβι κ.α .
Το φόρεμα που ποικίλε το όνομά του ανάλογα το είδος του υφάσματος .
Οι μεγάλες γυναίκες φορούσαν μαύρο καβάδι , οι νέες και οι νύφες φορούσαν πιο ανοιχτά χρώματα και ήταν στολισμένο με γαϊτάνια . -Ζωνάρι : ζώνη με πλάτος 5-8εκ. , σε ποικίλα χρώματα , ανάλογα με την ηλικία .
Το έδεναν με δύο τόκες , συνήθως ασημένιες . -Φούτα : ποδιά , μαύρη για τις ηλικιωμένες γυναίκες , σε διάφορα ανοιχτά χρώματα για τις νέες . -Γκατζέλα : παλτό από σαγιάκι ( χοντρό μάλλινο ύφασμα ) , με κοντά , πλατιά μανίκια . -Ρουτιά : μακριά πουκαμίσα με κεντημένο όλο το στρίφωμα , που φοριόταν κατάσαρκα . -Τσιοράπια : μάλλινες κάλτσες , μαύρες για τις ηλικιωμένες γυναίκες , ποικίλα χρώματα για τις νέες και τις νύφες .