Τελικός κριτής ήταν ο Πρίγκιπας Γεώργιος και σύμφωνα με τον Κουμπερτέν , `` η παρουσία του έδωσε βαρύτητα και κύρος στις αποφάσεις των εφόρων '' .
Οι απόψεις αποκλίνουν σχετικά με το πόσοι , ποιοι και ποιων χωρών αθλητές έλαβαν μέρος στους Αγώνες .
Η Διεθνής Ολυμπιακή Επιτροπή αναφέρει ότι υπήρξαν συμμετοχές από 14 χώρες , χωρίς όμως να τις κατονομάζει .
Κάποιες πηγές κάνουν λόγο για 12 ( εξαιρούν τη Βουλγαρία και τη Χιλή ) , ενώ άλλες για 13 χώρες ( εξαιρούν την Ιταλία ) .
Ορισμένες , τέλος , περιλαμβάνουν και την Αίγυπτο λόγω της συμμετοχής του Δημητρίου Κάσδαγλη . Όσο για τους αθλητές , γνωρίζουμε μόνο τους 179 από αυτούς που έλαβαν μέρος .
Η ΔΟΕ αναφέρει 241 συνολικά συμμετέχοντες , ενώ διάφορες πηγές 245 ή 246 .
Ακολουθεί αναλυτική λίστα ( σε παρένθεση ο αριθμός αθλητών ανά χώρα ) : Στις γυναίκες δεν επιτρεπόταν να συμμετάσχουν στους Ολυμπιακούς Αγώνες , καθώς ο Πιερ ντε Κουμπερτέν θεωρούσε τη συμμετοχή τους `` μη πρακτική , χωρίς ενδιαφέρον , αντιαισθητική και λανθασμένη '' .
Η Σταμάτα Ρεβίθη όμως , μητέρα ενός αγοριού 17 μηνών , έτρεξε στη διαδρομή του μαραθωνίου στις 11 Απριλίου , την επόμενη δηλαδή ημέρα από τον επίσημο αγώνα των ανδρών .
Αν και δεν της επετράπη να εισέλθει στο στάδιο στο τέλος της κούρσας της , η Ρεβίθη ολοκλήρωσε τον μαραθώνιο σε 5 ώρες και 30 λεπτά και εξασφάλισε μαρτυρίες που επιβεβαίωναν εγγράφως το χρόνο έναρξης και τερματισμού της .
Η Ρεβίθη σκόπευε να υποβάλει αυτά τα έγγραφα στην Ελληνική Ολυμπιακή Επιτροπή , ελπίζοντας πως θα αναγνωριζόταν το κατόρθωμά της . Έως σήμερα πάντως δεν έχουν βρεθεί ούτε οι αναφορές της , ούτε έγγραφα της Επιτροπής που να μας διαφωτίζουν για το αν τελικά το έπραξε .
Η έναρξη των Αγώνων της 1ης Ολυμπιάδας πραγματοποιήθηκε στις 6 Απριλίου 1896 ( 25 Μαρτίου με το παλιό ημερολόγιο ) , που συνέπιπτε με τη Δευτέρα του Πάσχα για τους ορθοδόξους και τους καθολικούς , αλλά και με την επέτειο της Ελληνικής Επανάστασης του 1821 .
Από το πρωί η ατμόσφαιρα ήταν εορταστική στους δρόμους και στις πλατείες της πόλης , ενώ το πλήθος κατέκλυσε το Παναθηναϊκό Στάδιο από νωρίς το μεσημέρι .
Το Στάδιο ήταν κατάμεστο από 80.000 θεατές και η ατμόσφαιρα που δημιούργησαν καταπληκτική .
Κύριο θέμα των συζητήσεων ήταν οι συμμετοχές των Ελλήνων αθλητών και η προσδοκία για κατάκτηση μεταλλίων .
Παρόντες ήταν επίσης η βασιλική οικογένεια της Ελλάδας , μέλη του Υπουργικού Συμβουλίου , ξένοι αντιπρόσωποι , μέλη της Ιεράς Συνόδου και του ξένου κλήρου και πολλοί άλλοι .
Μετά την ομιλία του προέδρου της οργανωτικής επιτροπής , διαδόχου Κωνσταντίνου , ο Βασιλιάς Γεώργιος Α΄ κήρυξε την έναρξη των Αγώνων με τα εξής λόγια : `` Κηρύττω την έναρξιν των πρώτων εν Αθήναις Διεθνών Ολυμπιακών Αγώνων .
Ζήτω το Έθνος ! Ζήτω ο Ελληνικός Λαός ! '' .
Ακολούθησαν κανονιοβολισμοί και απελευθέρωση περιστεριών .
Στη συνέχεια , εννέα μπάντες και χορωδία 150 ατόμων ερμήνευσαν τον Ολυμπιακό Ύμνο , σε σύνθεση του Σπύρου Σαμάρα και στίχους του Κωστή Παλαμά .
Ο ύμνος έγινε δεκτός με ενθουσιασμό από το κοινό .
Ακολούθησε η έπαρση της ελληνικής σημαίας και η ανάκρουση του Εθνικού ύμνου από μπάντα όπου κυριαρχούσαν οι φλογέρες και στη συνέχεια η παρέλαση των αθλητών .
Στο συνέδριο του Παρισιού το 1894 , ένας μεγάλος αριθμός αθλημάτων είχε προταθεί για το πρόγραμμα της Αθήνας .
Οι πρώτες επίσημες ανακοινώσεις σχετικά με τις αθλητικές εκδηλώσεις που θα πραγματοποιούνταν , περιελάμβαναν αθλήματα όπως το ποδόσφαιρο και το κρίκετ .
Αυτά τα σχέδια , όμως , δεν ολοκληρώθηκαν ποτέ και τα συγκεκριμένα αθλήματα δεν επιλέχθηκαν στην τελική λίστα για τους Αγώνες .
Η ιστιοπλοΐα και η κωπηλασία ήταν προγραμματισμένες να διεξαχθούν , αλλά ματαιώθηκαν λόγω κακών καιρικών συνθηκών κατά την προγραμματισμένη ημέρα του αγώνα .
Τελικά , διεξήχθησαν συνολικά 43 αγωνίσματα σε 9 αθλήματα : Αν και η αντισφαίριση ήταν ένα από τα πιο διαδεδομένα αθλήματα στο τέλος του 19ου αιώνα , κανείς από τους κορυφαίους αθλητές δεν έλαβε μέρος στο τουρνουά της Αθήνας .
Τα αγωνίσματα διεξήχθησαν στα γήπεδα του Ομίλου Αντισφαίρισης Αθηνών και στο εσωτερικό του ποδηλατοδρομίου του Νέου Φαλήρου .
Ο νικητής στο απλό , Τζον Μπόλαντ , έλαβε μέρος στο τουρνουά εξαιτίας ενός συμφοιτητή του στην Οξφόρδη , του Έλληνα Κωνσταντίνου Μάνου .
Ως μέλος της υπο-επιτροπής του Ομίλου Αντισφαίρισης Αθηνών , ο Μάνος προσπάθησε με τη βοήθεια του Μπόλαντ να στρατολογήσει συμμετέχοντες για τους αγώνες από τον κύκλο τους στο πανεπιστήμιο της πόλης .
Στον πρώτο γύρο , ο Μπόλαντ νίκησε τον Φρίντριχ Τράουν , έναν υποσχόμενο αντισφαιριστή από το Αμβούργο , ο οποίος έτρεξε και στον προκριματικό των 100 μέτρων .
Οι Μπόλαντ και Τράουν αποφάσισαν να γίνουν ομάδα στο αγώνισμα του διπλού , στο οποίο έφτασαν μέχρι τον τελικό , όπου κέρδισαν το ζευγάρι Πετροκόκκινου - Κάσδαγλη με 2-1 σετ .
Το άθλημα της άρσης βαρών ήταν ακόμα νέο το 1896 και οι κανόνες διέφεραν από τους σημερινούς .
Τα αγωνίσματα διεξήχθησαν στο Παναθηναϊκό Στάδιο και δεν υπήρχαν κατηγορίες βάρους για τους αθλητές .
Στην άρση βαρών με δύο χέρια , η κίνηση που χρησιμοποιήθηκε ήταν παρόμοια με αυτή του ζετέ που ξέρουμε σήμερα .
Δύο αθλητές ξεχώρισαν : ο Βρετανός Λάντσεστον Έλιοτ και ο Δανός Βίγκο Γιένσεν .
Και οι δύο σήκωσαν από 111.5 κιλά και η απόφαση για τον νικητή καθορίστηκε από τον Πρίγκιπα Γεώργιο , ο οποίος απεφάνθη ότι ο Γιένσεν εκτέλεσε την προσπάθειά του με καλύτερο στυλ .
Η βρετανική αποστολή διαμαρτυρήθηκε και αποφασίστηκε να δοθούν επιπλέον προσπάθειες στους δύο αθλητές ώστε να βελτιώσουν την επίδοσή τους .
Κανένας από τους δύο όμως δεν τα κατάφερε και το αποτέλεσμα έμεινε ως είχε .
Πάντως ο Έλιοτ , που ήταν ιδιαίτερα δημοφιλής στο ελληνικό κοινό ( θεωρούταν πολύ όμορφος ) , πήρε την εκδίκησή του στο αγώνισμα της άρσης βαρών με ένα χέρι , που διεξήχθη αμέσως μετά το τέλος του προηγούμενου .
Ο Γιένσεν έχοντας τραυματιστεί νωρίτερα , δεν κατάφερε να σηκώσει περισσότερα από 57 κιλά και ο Έλιοτ πήρε εύκολα τη νίκη σηκώνοντας 71 . Ένα ασυνήθιστο γεγονός συνέβη κατά τη διάρκεια του αγωνίσματος : ένας υπηρέτης διατάχθηκε να αφαιρέσει τα βάρη , κάτι που φάνηκε να είναι δύσκολο έργο για εκείνον .
Τότε , ο Πρίγκιπας Γεώργιος , που ήρθε να τον βοηθήσει , σήκωσε τα βάρη και τα πέταξε μακριά με μεγάλη ευκολία , προς τέρψιν του πλήθους .
Οι αγώνες της γυμναστικής διεξήχθησαν στο Παναθηναϊκό Στάδιο .
Η Γερμανία είχε στείλει 11 αθλητές , οι οποίοι κέρδισαν σε πέντε αγωνίσματα ( τα δύο εκ των οποίων ήταν ομαδικά ) , ενώ υπήρχε κατάκτηση έστω ενός μεταλλίου από Γερμανούς σε όσα αγωνίσματα έγιναν .
Στο ομαδικό του μονόζυγου έλαβε μέρος μόνο η γερμανική ομάδα ( η οποία κέρδισε και το ομαδικό στο δίζυγο ) , ενώ τρεις Γερμανοί κέρδισαν ισάριθμους ατομικούς τίτλους : ο Χέρμαν Βάινγκερτνερ στο μονόζυγο , ο Άλφρεντ Φλάτοβ στο δίζυγο και ο Καρλ Σούμαν ( χρυσός ολυμπιονίκης και στην πάλη ) στο άλμα .
Στα υπόλοιπα αγωνίσματα , ο ελβετός γυμναστής Λουδοβίκος Σούτερ κέρδισε στον πλάγιο ίππο , ενώ οι Έλληνες Ιωάννης Μητρόπουλος και Νικόλαος Ανδριακόπουλος πήραν τη νίκη στους κρίκους και στην αναρρίχηση επί κάλω αντίστοιχα .
Οι αγώνες των δύο αθλημάτων ήταν προγραμματισμένοι για τις 13 Απριλίου , ωστόσο οι κακές καιρικές συνθήκες οδήγησαν στη ματαίωσή τους .
Το άθλημα της κολύμβησης διεξήχθη στην ανοιχτή θάλασσα επειδή οι διοργανωτές αρνήθηκαν να δαπανήσουν και άλλα χρήματα για να χτιστεί κολυμβητήριο .
Περίπου 20.000 θεατές κατέκλυσαν τον κόλπο της Ζέας στον Πειραιά για να παρακολουθήσουν τα αγωνίσματα .
Το νερό στον κόλπο ήταν παγωμένο και οι αθλητές υπέφεραν κατά τη διάρκεια των αγώνων τους .
Διεξήχθησαν τρία αγωνίσματα ελεύθερου ( 100 μέτρα ανδρών , 500 μέτρα ανδρών και 1200 μέτρα ανδρών ) και ένα ειδικό αγώνισμα για ναύτες . Όλοι οι αγώνες έγιναν την ίδια ημέρα , στις 11 Απριλίου .
Για τον Άλφρεντ Χάγιος από την Ουγγαρία , αυτό σήμαινε πως θα έπαιρνε μέρος μόνο σε δύο από τα αγωνίσματα , καθώς όλα έγιναν σε μικρό χρονικό διάστημα , κάνοντας έτσι αδύνατη για εκείνον τη συμμετοχή σε όσα επιθυμούσε .
Ωστόσο , κέρδισε και στα δύο που συμμετείχε ( 100 και 1200 μέτρα ελεύθερο ) .
Λίγες δεκαετίες αργότερα , ο Χάγιος θα γινόταν ο ένας από τους δύο Ολυμπιονίκες που κέρδισε μετάλλιο τόσο σε αθλητικούς όσο και σε καλλιτεχνικούς αγώνες , όταν πήρε το ασημένιο μετάλλιο στην αρχιτεκτονική το 1924 .
Τα 500 μέτρα ελεύθερο κέρδισε ο ο Αυστριακός Πάουλ Νόιμαν , ο οποίος τερμάτισε κατά ενάμιση λεπτό γρηγορότερα από τους δύο Έλληνες αντιπάλους του .
Στα 100 μέτρα ελεύθερο των ναυτών , όπου πήραν μέρος μόνο ναύτες του Ελληνικού Βασιλικού Ναυτικού , νίκησε ο Ιωάννης Μαλοκίνης .
Τα αγωνίσματα της ξιφασκίας διεξήχθησαν στο Ζάππειον Μέγαρο , το οποίο είχε χτιστεί με χρήματα του Ευάγγελου Ζάππα για την αναβίωση των αρχαίων Ολυμπιακών Αγώνων , αλλά δεν είχε χρησιμοποιηθεί για κάποια αθλητική διοργάνωση έως τότε .
Αντίθετα με τα υπόλοιπα αθλήματα ( όπου λάμβαναν μέρος μόνο ερασιτέχνες ) , στη ξιφασκία επιτρεπόταν να συμμετάσχουν και επαγγελματίες , σε ξεχωριστό όμως αγώνισμα .
Τέσσερα αγωνίσματα ήταν προγραμματισμένα να διεξαχθούν , αλλά αυτό του ξίφους μονομαχίας ( επέ ) ματαιώθηκε για άγνωστους λόγους .
Στο ατομικό αγώνισμα του ξίφους ασκήσεως , ο Γάλλος Εζέν Ανρί Γκραβελότ κέρδισε στον τελικό τον ομοεθνή του , Ανρί Καγιό .
Στα υπόλοιπα δύο αγωνίσματα , της σπάθης και του ξίφους ασκήσεως διδασκάλων , επικράτησαν Έλληνες αθλητές : ο Ιωάννης Γεωργιάδης και ο Λεωνίδας Πύργος , ο οποίος έγινε ο πρώτος χρονολογικά Έλληνας χρυσός ολυμπιονίκης στην ιστορία των σύγχρονων Ολυμπιακών Αγώνων .
Δεν υπήρχαν κατηγορίες κιλών για το άθλημα της πάλης που διεξήχθη στο Παναθηναϊκό Στάδιο , κάτι που σήμαινε πως θα προέκυπτε ένας νικητής ανάμεσα σε συμμετέχοντες όλων των μεγεθών .
Οι κανόνες που χρησιμοποιήθηκαν ήταν παρόμοιοι με αυτούς της μοντέρνας ελληνορωμαϊκής πάλης , αν και δεν υπήρχε χρονικό όριο και κάποιες λαβές ποδιών δεν ήταν απαγορευμένες ( σε αντίθεση με σήμερα ) .
Εκτός από τους δύο Έλληνες συμμετέχοντες ( Τσίτα και Χρηστόπουλο ) , όλοι οι υπόλοιποι έλαβαν μέρος και σε άλλα αθλήματα .
Ο νικητής στην άρση βαρών , Λάντσεστον Έλιοτ , αντιμετώπισε τον νικητή της γυμναστικής , Καρλ Σούμαν , με τον τελευταίο να κερδίζει και να συναντά στον τελικό τον Τσίτα , ο οποίος είχε αποκλείσει νωρίτερα τον Χρηστόπουλο .
Ο αγώνας διήρκησε 40 λεπτά πριν διακοπεί λόγω σκότους , αφού είχε αρχίσει να δύει ο ήλιος .
Το πρωινό της επόμενης ημέρας , οι δύο αντίπαλοι επέστρεψαν στον αγώνα και ο Σούμαν πήρε τη νίκη σχεδόν ένα τέταρτο αργότερα . Όλα τα αγωνίσματα της ποδηλασίας πίστας διεξήχθησαν στο νεόκτιστο ποδηλατοδρόμιο του Νέου Φαλήρου ( στη θέση του σημερινού Σταδίου Καραϊσκάκη ) .
Το ακριβότερο εισιτήριο των Ολυμπιακών Αγώνων κόστιζε 3 δραχμές και προοριζόταν για όσους φιλάθλους ήθελαν να παρακολουθήσουν από καλή θέση τα αγωνίσματα της ποδηλασίας .
Μόνο ένα αγώνισμα διεξήχθη στην ποδηλασία δρόμου : ένας αγώνας από την Αθήνα έως τον Μαραθώνα και πίσω ( απόσταση 87 χιλιομέτρων ) .
Στα αγωνίσματα πίστας , καλύτερος ποδηλάτης αναδείχθηκε ο Γάλλος Πολ Μασσόν που κέρδισε στην ατομική χρονομέτρηση , στο σπριντ και στον αγώνα 10 χιλιομέτρων .
Ο ξιφομάχος Άντολφ Σμαλ από την Αυστρία κέρδισε τον αγώνα 12 ωρών , στον οποίο κατάφεραν να τερματίσουν μόνο δύο αθλητές , ενώ στον αγώνα σε δημόσιο δρόμο νίκησε ο Αριστείδης Κωνσταντινίδης .
Στον αγώνα των 100 χιλιομέτρων , ο Γάλλος Λεόν Φλαμένγκ τερμάτισε πρώτος με διαφορά 11 γύρων από τον δεύτερο , τον Έλληνα Γεώργιο Κωλέττη .
Στον 150ο γύρο όλοι οι υπόλοιποι αθλητές είχαν εγκαταλείψει τον αγώνα .
Ο Κωλέττης αναγκάστηκε να σταματήσει κάποια στιγμή λόγω βλάβης .
Ενώ προσπαθούσε να επισκευάσει το ποδήλατό του , ο Φλαμένγκ σταμάτησε κι αυτός και περίμενε τον αντίπαλό του .
Οι θεατές ζητωκραύγαζαν `` Ζήτω η Γαλλία ! '' .
Η Βασίλισσα Όλγα κήρυξε η ίδια με το προσωπικό της τυφέκιο την έναρξη των αγώνων σκοποβολής , που διεξήχθησαν στο σκοπευτήριο της Καλλιθέας .
Σε δύο αγωνίσματα χρησιμοποιήθηκε τουφέκι και σε τρία πιστόλι .
Στο πρώτο χρονολογικά αγώνισμα ( με στρατιωτικό τουφέκι ) , νικητής αναδείχθηκε ο Παντελής Καρασεβδάς , ο μοναδικός από τους συμμετέχοντες που πέτυχε το στόχο σε όλες του τις βολές .
Στο δεύτερο αγώνισμα ( με στρατιωτικό πιστόλι ) , ξεχώρισαν δύο αδέλφια από τις Η.Π.Α . : ο Τζον και ο Σάμνερ Πέιν έγιναν τα πρώτα αδέλφια που τερμάτισαν στην πρώτη και τη δεύτερη θέση στο ίδιο αγώνισμα .
Προκειμένου να μη φέρουν σε αμηχανία τους διοργανωτές , αποφάσισαν να συμμετάσχει μόνο ο ένας από τους δύο στο επόμενο αγώνισμα με πιστόλι που διεξήχθη .
Ο Σάμνερ κέρδισε σε αυτό και έγινε ο πρώτος συγγενής ενός χρυσού Ολυμπιονίκη που κατακτά επίσης την πρωτιά στους Ολυμπιακούς Αγώνες .
Οι αδελφοί Πέιν δεν συμμετείχαν στο αγώνισμα με πιστόλι ταχείας βολής , επειδή οι κριτές έκριναν πως τα όπλα τους δεν είχαν το απαιτούμενο διαμέτρημα και τη νίκη πήρε ο Ιωάννης Φραγκούδης .
Το τελευταίο αγώνισμα ( με ελεύθερο τουφέκι ) ξεκίνησε την ίδια ημέρα , όμως δεν γινόταν να ολοκληρωθεί εξαιτίας σκότους .
Συνεχίστηκε το επόμενο πρωί , με τον Γεώργιο Ορφανίδη να στέφεται νικητής .
Χρονολογικά , ο πρώτος σύγχρονος Ολυμπιονίκης είναι ο Αμερικανός Τζέιμς Κόνολι , νικητής στο άλμα τριπλούν .
Μετά τη νίκη του , τηλεγράφησε στους γονείς του : `` Οι Έλληνες νίκησαν την Ευρώπη .
Εγώ νίκησα όλο τον κόσμο '' .
Δεν δημιουργήθηκαν νέα παγκόσμια ρεκόρ στον στίβο , αφού ελάχιστοι κορυφαίοι αθλητές έλαβαν μέρος στους Αγώνες .
Επιπλέον , οι καμπύλες στις στροφές του Σταδίου δεν βοηθούσαν στο να γίνουν γρήγοροι χρόνοι στα αγωνίσματα ταχύτητας .
Παρ'όλα αυτά , ο Τόμας Μπερκ από τις Η.Π.Α . νίκησε στα 100 μέτρα ( σε χρόνο 12 δευτερολέπτων ) και στα 400 μέτρα ( σε 54.2 δευτερόλεπτα ) .
Ο Μπερκ ήταν ο μόνος αθλητής που ακουμπούσε το γόνατό του στο χώμα κατά την εκκίνηση , κάτι που μπέρδευε τους κριτές .
Ο Αμερικανός Ρόμπερτ Γκάρετ βγήκε πρώτος στη δισκοβολία με ρίψη στα 29.15 μέτρα , νικώντας τον Παναγιώτη Παρασκευόπουλο προς μεγάλη απογοήτευση των Ελλήνων θεατών .
Οι Έλληνες αθλητές προετοιμάζονταν από χρόνια για τη δισκοβολία που τη θεωρούσαν εθνική τους κληρονομία , ακολουθώντας τις οδηγίες του ιστορικού Φιλόστρατου .