Αυτό επίσης εξηγεί γιατί μερικοί από τους ύστερους Φλαμανδούς ζωγράφους συνδέθηκαν , όπως το αναφέρει ο ιστορικός τέχνης Ρολφ Τόμαν , με `` γραφικά αετώματα , φουσκωμένες σε σχήμα βαρελιού κολώνες , αστείους τυλιγμένους παπύρους , `` στριμμένες '' ¨μορφες και εκπληκτικά μη ρεαλιστικά χρώματα , ουσιαστικά υιοθετώντας την οπτική γλώσσα του μανιερισμού '' .
Οι πλούσιοι βόρειοι έμποροι μπορούσαν να αγοράζουν πίνακες από τους κορυφαίους ζωγράφους .
Ως αποτέλεσμα , οι ζωγράφοι άρχισαν να συνειδητοποιούν την κοινωνικοοικονομική τους θέση : Άρχισαν να υπογράφουν πιο συχνά τα έργα τους , ζωγράφιζαν πορτρέτα του εαυτού τους και έγιναν πασίγνωστες μορφές λόγω των καλλιτεχνικών τους δραστηριοτήτων .
Οι Φλαμανδοί ζωγράφοι θαυμάζονταν πολύ στην Ιταλία .
Σύμφωνα με τον Φριντλέντερ , άσκησαν ισχυρή επιρροή στους Ιταλούς καλλιτέχνες του 15ου αιώνα , άποψη με την οποία συμφωνεί και ο Πανόφσκυ .
Εν τούτοις , οι Ιταλοί ζωγράφοι άρχισαν να ξεπερνούν τις φλαμανδικές επιρροές γύρω στα 1460 , καθώς επικεντρώθηκαν στη σύνθεση δίνοντας μεγαλύτερη έμφαση στην αρμονία μεταξύ των συνιστώντων το έργο στοιχείων - `` αυτή την κομψή αρμονία και χάρη ... που αποκαλείται ομορφιά '' , κάτι που είναι εμφανές στο έργο Ο Ενταφιασμός του Αντρέα Μαντένια .
Στις αρχές του 16ου αιώνα , η φήμη των Φλαμανδών ζωγράφων ήταν τέτοια που εγκαθίδρυσε εμπορικές συναλλαγές μεταξύ βορρά - νότου για τα έργα τους , αν και πολλά από τα έργα τέχνης και τους πίνακες που στάλθηκαν στην Ιταλία είχαν γίνει από ελάσσονες καλλιτέχνες και ήταν κατώτερης ποιότητας .
Οι καινοτομίες που εισήχθησαν στον Βορρά και υιοθετήθηκαν στην Ιταλία περιλάμβαναν την τοποθέτηση των μορφών σε εσωτερικό οικιών και τη θέαση αυτών των χώρων από πολλαπλά σημεία , μέσω ανοιγμάτων όπως πόρτες ή παράθυρα .
Το τρίπτυχο Πορτινάρι του Χούγκο φαν ντερ Χους ( σήμερα στην Πινακοθήκη Ουφίτσι της Φλωρεντίας ) διαδραμάτισε σοβαρό ρόλο στην παρουσίαση στους Φλωρεντινούς καλλιτέχνες των τάσεων από τον Βορρά και καλλιτέχνες όπως ο Τζοβάννι Μπελλίνι επηρεάστηκαν από τους Φλαμανδούς καλλιτέχνες που εργάζονταν στην Ιταλία .
Ο Μέμλινγκ συγχώνευσε με επιτυχία τα δύο διαφορετικά στυλ , όπως φαίνεται στον πίνακά του « Παναγία Βρεφοκρατούσα με δύο Αγγέλους » .
Μέχρι τα μέσα του 16ου αιώνα , εν τούτοις , η φλαμανδική τέχνη θεωρούνταν άξεστη .
Ο Μιχαήλ Άγγελος ισχυριζόταν ότι « ήταν θελκτική μόνο σε μοναχούς και καλογήρους » Από το σημείο αυτό και μετά η φλαμανδική τέχνη άρχισε να περιπίπτει σε δυσμένεια στην Ιταλία .
Μέχρι τον 17ο αιώνα , οπότε η Μπρυζ έχασε το κύρος και τη θέση της ως το προεξάρχον ευρωπαϊκό κέντρο εμπορίου ( οι ποταμοί μετέφεραν ιλύ η οποία προκάλεσε το κλείσιμο των θέσεων ελλιμενισμού στην πόλη ) , οι Ιταλοί κυριάρχησαν στην ευρωπαϊκή τέχνη .
Οι θρησκευτικού περιεχομένου εικόνες τέθηκαν υπό ενδελεχή εξέταση ως εν δυνάμει ειδωλολατρικές από την αρχή της Προτεσταντικής Μεταρρύθμισης του 1520 .
Ο Μαρτίνος Λούθηρος δέχτηκε μερικές εικόνες , αλλά ελάχιστοι πρώιμοι Φλαμανδοί ταίριαξαν με τα κριτήριά του .
Οι Αντρέας Κάρλστατ , Χούλντριχ Τσβίνγκλι και Ζαν Καλβέν ήταν εξ ολοκλήρου αντίθετοι με την ύπαρξη δημόσιων θρησκευτικών εικόνων , ιδιαίτερα στις εκκλησίες και ο Καλβινισμός σύντομα έγινε η κυρίαρχη δύναμη του φλαμανδικού προτεσταντισμού .
Από το 1520 , ξεσπάσματα της αναμορφωτικής εικονοκλασίας άρχισαν να συμβαίνουν σε όλη τη βόρεια Ευρώπη .
Αυτά μπορεί να ήταν επίσημα και ειρηνικά , όπως στην Αγγλία της δυναστείας των Τυδώρ ή ανεπίσημα και συχνά βίαια , όπως το Beeldenstorm ( « Εικονομαχική θύελλα » , ελεύθ . μτφρ . ) που έλαβε χώρα το 1566 στην περιοχή της Φλάνδρας .
Στις 19 Αυγούστου 1566 αυτό το κύμα του όχλου έφθασε στη Γάνδη , όπου ο Μάρκους φαν Φέρνεβάικ ( Marcus van Vaernewijck , 1518–69 ) κατέγραψε υπό μορφή χρονικού τα γεγονότα . Έγραψε ότι το πολύπτυχο της Γάνδης « κομματιάστηκε και αφαιρέθηκε τμήμα προς τμήμα » και τα τμήματα μεταφέρθηκαν στο κωδωνοστάσιο για να προστατευτεί το σύνολο του έργου από τους στασιαστές .
Οι εκκλησίες στην Αμβέρσα υπέστησαν επίσης μεγάλες καταστροφές το 1566 , τις οποίες ακολούθησε η ισπανική « λεηλασία της Αμβέρσας » το 1576 και μια ακόμη περίοδος επίσημης εικονοκλασίας το 1581 , η οποία αυτή τη φορά περιέλαβε τα δημόσια κτίρια και τα κτίρια των Συντεχνιών , όταν οι Καλβινιστές απέκτησαν τον έλεγχο του δημοτικού συμβουλίου .
Πολλές χιλιάδες θρησκευτικών αντικειμένων και τεχνημάτων καταστράφηκαν , ανάμεσά τους πίνακες , γλυπτά , ρετάμπλ , κατασκευές από χρωματισμένο γυαλί και σταυροί και τα έργα που διασώθηκαν είναι πολύ λίγα .
Ακόμη και στον Γιαν βαν Άικ σήμερα αποδίδονται με βεβαιότητα μόνον 24 έργα .
Ο αριθμός αυτός αυξάνεται με τους ύστερους καλλιτέχνες , αλλά υπάρχουν και πάλι αμφιβολίες .
Ο Πέτρους Κρίστους θεωρείται μείζων καλλιτέχνης , αλλά του αποδίδεται μικρότερος αριθμός έργων σε σχέση με τον βαν Άικ .
Εν γένει , τα έργα που εξάχθηκαν κατά τα τέλη του 15ου αιώνα προς τον νότο έχουν κατά μεγάλο μέρος τους διασωθεί .
Πολλά από τα έργα τέχνης της περιόδου είχαν παραγγελθεί από κληρικούς για τις εκκλησίες τους , με προδιαγραφές ως προς το μέγεθος και το εικονογραφημένο περιεχόμενο , ώστε να ταιριάζουν αρμονικά με το υπάρχον αρχιτεκτονικό σχήμα .
Μια ιδέα του πώς μπορεί να ήταν το εσωτερικό των εκκλησιών της εποχής μας δίνουν τα έργα « Η Παναγία στην Εκκλησία » ( περ . 1438-30 , Πινακοθήκη του Βερολίνου ) του βαν Άικ και « Εκταφή του Αγίου Χούμπερτ » ( Εθνική Πινακοθήκη , Λονδίνο ) του φαν ντερ Βάιντεν .
Σύμφωνα με τον Νας , ο πίνακας του φαν ντερ Βάιντεν αποτελεί μια διορατική ματιά της εμφάνισης του εσωτερικού των εκκλησιών πριν τη Μεταρρύθμιση και ο τρόπος με τον οποίο οι πίνακες είχαν τοποθετηθεί ήταν σε αρμονία με τους υπόλοιπους πίνακες και τα άλλα αντικείμενα .
Ο Νας συνεχίζει γράφοντας ότι « κάθε πίνακας θα πρέπει εξεταζόταν σε σχέση με τις άλλες εικόνες , επαναλαμβάνοντας , διευρύνοντας ή διαφοροποιώντας τα επιλεγμένα θέματα '' .
Επειδή οι εικονοκλάστες είχαν στοχοποιήσει τις εκκλησίες και τους καθεδρικούς ναούς , σημαντικές πληροφορίες σχετικά με την επίδειξη συγκεκριμένων έργων έχουν χαθεί , μαζί με αυτές και η γνώση σχετικά με τη σημασία αυτών των έργων τέχνης στην εποχή τους .
Πολλά άλλα έργα τέχνης χάθηκαν σε πολέμους ή πυρκαϊές .
Η αποχώρηση του οίκου των Βαλουά από τη διακυβέρνηση των Κάτω Χωρών , τις μετέτρεψε σε θέατρο ευρωπαϊκών συγκρούσεων μέχρι το 1945 .
Η απώλεια του πολύπτυχου του φαν ντερ Βάιντεν « Η Κρίση του Τραϊανού και του Χέρκινμπαλντ » είναι , ίσως , η σημαντικότερη .
Από αρχειακές καταγραφές φαίνεται πως ήταν συγκρίσιμο σε κλίμακα και φιλοδοξία , με το πολύπτυχο της Γάνδης .
Καταστράφηκε από το γαλλικό πυροβολικό κατά τον βομβαρδισμό των Βρυξελλών το 1695 και σήμερα είναι γνωστό χάρη σε αντίγραφό του σε ταπισερί .
Ο καθορισμός των ονομάτων των πρώιμων Φλαμανδών και η απόδοση συγκεκριμένων έργων σε αυτούς αποτέλεσε πρόκληση για τους ιστορικούς τέχνης .
Οι ιστορικές καταγραφές είναι ιδιαίτερα πτωχές σε τέτοιο σημείο ώστε οι βιογραφίες μειζόνων καλλιτεχνών να αποτελούν , ακόμη και σήμερα , απλά περιγράμματα , ενώ η απόδοση έργων σε συγκεκριμένους καλλιτέχνες αποτελεί αντικείμενο συνεχιζόμενης και συχνά εχθρικής διαμάχης .
Ακόμη και οι ευρύτερα αποδεκτές αποδόσεις έργων στους δημιουργούς τους έχουν επιτευχθεί ως αποτέλεσμα δεκαετιών επιστημονικής και ιστορικής έρευνας μετά τις απαρχές του 20ού αιώνα .
Σε κάποιους ζωγράφους , όπως οι Άντριεν Ίσενμπραντ και Αμπρόσιους Μπένσον της Μπρυζ , οι οποίοι παρήγαγαν μαζικά πίνακες προς πώληση στα περίπτερα της αγοράς , έχουν αποδοθεί περισσότεροι από 500 πίνακες .
Η πορεία των ερευνών περιορίζεται από πολλούς ιστορικούς παράγοντες .
Πολλά αρχεία καταστράφηκαν σε βομβαρδισμούς κατά τη διάρκεια των δύο παγκοσμίων πολέμων και μεγάλος αριθμός έργων , για τα οποία υπάρχουν ιστορικές καταγραφές , έχει καταστραφεί .
Η τήρηση αρχείων στη περιοχή δεν έχει γίνει με συνέπεια και συχνά οι εξαγωγές έργων τέχνης μεγάλων καλλιτεχνών , λόγω πιέσεων από την εμπορική ζήτηση , δεν έχουν επαρκώς καταγραφεί .
Η πρακτική της υπογραφής και χρονολόγησης των έργων ήταν σπάνια μέχρι το 1420 και , ενώ οι απογραφές των συλλεκτών μπορεί να καταγράφουν αναλυτικά τα έργα , έδιναν μικρή σημασία στην καταγραφή του καλλιτέχνη ή του εργαστηρίου που τα δημιούργησαν .
Η διασωθείσα τεκμηρίωση προέρχεται κυρίως από απογραφές , διαθήκες , λογαριασμούς πληρωμών , συμβόλαια πρόσληψης και καταγραφές των Συντεχνιών .
Επειδή ο βίος του βαν Άικ είναι καλά τεκμηριωμένος , σε σύγκριση με των άλλων συγχρόνων του ζωγράφων και επειδή ήταν σαφώς ο καινοτόμος καλλιτέχνης της εποχής του , του αποδόθηκε μεγάλος αριθμός έργων όταν οι ιστορικοί τέχνης άρχισαν να ερευνούν αυτή την περίοδο .
Σήμερα στον Γιαν βαν Άικ αποδίδονται περίπου 26 - 28 σημαντικά έργα .
Ο μικρός αυτός αριθμός εν μέρει προκύπτει από την αναγνώριση άλλων ζωγράφων των μέσω του 15ου αιώνα , όπως οι φαν ντερ Βάιντεν , Μέμλινγκ και Κρίστους , ενώ ο Χούμπερτ βαν Άικ , που τόσο πολύ εκτιμούσαν οι κριτικοί του τέλους του 19ου αιώνα , σήμερα θεωρείται δευτερεύουσα μορφή , καθώς κανένα έργο δεν είναι δυνατό να του αποδοθεί με απόλυτη βεβαιότητα .
Πολλοί πρώιμοι Φλαμανδοί δεν έχει γίνει δυνατό να καθοριστούν και σήμερα είναι γνωστοί με συμβατικά ονόματα , του τύπου « Δάσκαλος του/της ... » .
Στην αγγλική ορολογία ελλείπει ένας περιγραφικός τύπος , αλλά συχνά χρησιμοποιείται ο όρος notname ( =ανώνυμο ) που προέρχεται από γερμανικό όρο .
Τυπικά , τα ψευδώνυμα αυτά αποδίδονται όταν διαπιστωθεί ένας αριθμός κοινών χαρακτηριστικών σε μια ομάδα έργων .
Οι ιστορικοί τέχνης εξετάζουν τις ομοιότητες στο θέμα , το ύφος , την εικονογραφία , τη βιβλική πηγή και τη φυσική θέση πριν αποδώσουν ένα έργο σε κάποιον καλλιτέχνη ή εργαστήριο και , στη συνέχεια , αποδίδουν ένα συμβατικό όνομα .
Η κατάταξη μιας ομάδας έργων κάτω από έναν ανώνυμο είναι συχνά ιδιαίτερα αμφισβητήσιμη .
Μια ομάδα έργων που αποδίδονται σε ανώνυμο είναι δυνατό να έχουν δημιουργηθεί από διαφορετικούς καλλιτέχνες , των οποίων η καλλιτεχνική ομοιότητα μπορεί να εξηγηθεί χάρη στην παραπλήσια γεωγραφική τους θέση , την εκπαίδευση αλλά και την ανταπόκριση στις απαιτήσεις της αγοράς .
Ορισμένοι μεγάλοι καλλιτέχνες που ήταν γνωστοί μόνο με ψευδώνυμα σήμερα έχουν ταυτοποιηθεί , ορισμένες φορές αμφιλεγόμενα , όπως στην περίπτωση του Καμπέν , ο οποίος συνήθως , αλλά όχι πάντα , συνδέεται με τον « Δάσκαλο του Φλεμάλ » .
Πολλοί από τους μη ταυτοποιημένους καλλιτέχνες του ύστερου 14ου και των απαρχών του 15ου αιώνα ήταν καλλιτέχνες πρώτης τάξεως , αλλά έτυχαν ακαδημαϊκής απόρριψης λόγω ακριβώς του γεγονότος ότι δεν μπορούσαν να ταυτιστούν με κάποιο ιστορικό πρόσωπο . Όπως το θέτει ο Νας « ό , τι δεν μπορεί να αποδοθεί με βεβαιότητα σε κάποιον δημιουργό , παραμένει χωρίς επαρκή μελέτη » .
Κάποιοι ιστορικοί τέχνης έχουν την αντίληψη ότι η κατάσταση αυτή περιέθαλψε μια έλλειψη προσοχής στη διασύνδεση έργων με ιστορικά πρόσωπα και ότι παρόμοιες συνδέσεις συχνά στηρίζονται σε αδύναμες έμμεσες αποδείξεις .
Η ταυτότητα ενός αριθμού πολύ γνωστών καλλιτεχνών έγινε δυνατό να καθοριστεί με βάση ενός μόνο υπογεγραμμένου ή τεκμηριωμένου έργου , από το οποίο προκύπτουν , ύστερα από τεχνικές αποδείξεις και γεωγραφικές προσεγγίσεις , και άλλες αποδόσεις έργων .
Ο γνωστός με το συμβατικό όνομα « Δάσκαλος του Θρύλου της Μαγδαληνής » , ο οποίος μπορεί να είναι ο Πήτερ φαν Κόνινξλοο , είναι ένα από τα πλέον αξιοσημείωτα παραδείγματα . Άλλα αφορούν στους Χούγκο φαν ντερ Χους , Καμπέν , Στέφαν Λοχνερ και Σιμόν Μαρμιόν .
Η έλλειψη διασωθέντων θεωρητικών κειμένων περί τέχνης και καταγραμμένες γνωματεύσεις από οποιονδήποτε από τους προ του 16ου αιώνα μεγάλο καλλιτέχνη θέτουν ακόμη περισσότερες δυσκολίες στην απόδοση έργων .
Ο Άλμπρεχτ Ντύρερ το 1512 ήταν ο πρώτος καλλιτέχνης της εποχής που συνέγραψε με συνέπεια τις θεωρίες του περί τέχνης , ακολουθούμενος από τον Λούκας ντε Χέερε το 1565 και τον Κάρελ φαν Μάντερ το 1604 .
Ο Νας υποστηρίζει ότι μια πιο πιθανή εξήγηση για την απουσία θεωρητικών κειμένων εκτός Ιταλίας είναι ότι οι βορειοευρωπαίοι δεν διέθεταν ακόμη τα γλωσσικά εργαλεία για να περιγράψουν τις αισθητικές τους αξίες ή δεν έβλεπαν κανένα νόημα στο να γράψουν τι είχαν επιτύχει με τη ζωγραφική τους . Όλες οι προσεγγίσεις , σε κείμενα του 15ου αιώνα , της φλαμανδικής τέχνης είναι αποκλειστικά γραμμένες από Ιταλούς , οι πιο γνωστοί των οποίων είναι οι Τσιριάκο ντε ' Πιτσικόλλι ( Ciriaco de ' Pizzicolli ) το 1449 , Μπαρτολομμέο Φάτσιο ( Bartolommeo Fazio ) το 1456 και Τζοβάννι Σάντι το 1482 .
Η κυριαρχία του μανιερισμού του βορρά κατά τα μέσα του 16ου αιώνα στηρίχτηκε στην ανατροπή των συμβάσεων της πρώιμης φλαμανδικής τέχνης , η οποία , με τη σειρά της , τέθηκε εκτός των προτιμήσεων του κοινού .
Παρά ταύτα , παρέμεινε δημοφιλής σε ορισμένες βασιλικές συλλογές τέχνης .
Η Μαρία της Ουγγαρίας , κυβερνήτης των Κάτω Χωρών και ο Φίλιππος Β΄ της Ισπανίας αναζητούσαν πίνακες πρώιμων Φλαμανδών δημιουργών , δείχνοντας προτίμηση στους φαν ντερ Βάιντεν και Μπος .
Μέχρι τις αρχές του 17ου αιώνα , καμία υποληπτόμενη συλλογή δεν μπορούσε να θεωρηθεί πλήρης αν δεν διέθετε έργα Φλαμανδών του 15ου και του 16ου αιώνα . Έμφαση , ωστόσο , δινόταν προς τη βορειοευρωπαϊκή Αναγέννηση ως σύνολο , προς τον Γερμανό Άλμπρεχτ Ντύρερ , μακράν τον πλέον συλλέξιμο καλλιτέχνη της εποχής .
Οι Τζόρτζιο Βαζάρι το 1550 και Κάρελ φαν Μάντερ το 1604 τοποθετούν τις καλλιτεχνικές δημιουργίες της εποχής στην καρδιά της βορειοευρωπαϊκής αναγεννησιακής τέχνης .
Και οι δύο συγγραφείς είχαν καταλυτική επίδραση στη διαμόρφωση ύστερων απόψεων περί των ζωγράφων της περιοχής , με έμφαση στον βαν Άικ ως τον νεωτεριστή ζωγράφο .
Οι Φλαμανδοί καλλιτέχνες εν πολλοίς λησμονήθηκαν κατά τον 18ο αιώνα . Όταν το Μουσείο του Λούβρου μετατράπηκε σε μουσείο κατά τη διάρκεια της Γαλλικής Επανάστασης , ο πίνακας « Ο γάμος στην Κανά » του Γκέραρντ Ντάβιντ ( που τότε αποδιδόταν στον βαν Άικ ) ήταν ο μόνος φλαμανδικός πίνακας που διέθετε στην έκθεσή του .
Περισσότεροι μεγάλοι πίνακες προστέθηκαν κατά τις γαλλικές εκστρατείες του 1794 , οπότε κατακτήθηκαν οι Κάτω Χώρες – ανάμεσά τους το κεντρικό τμήμα του πολύπτυχου της Γάνδης και του « Παναγία Βρεφοκρατούσα με τον φαν ντερ Πάελε » του βαν Άικ και το « Τρίπτυχο της οικογένειας Μορέελ » του Χανς Μέμλινγκ .
Τα έργα αυτά άσκησαν βαθειά επίδραση στον Γερμανό κριτικό και φιλόσοφο Καρλ Σλέγκελ ( Karl Schlegel ) ο οποίος , ύστερα από επίσκεψή του το 1803 , έγραψε μια ανάλυση της Φλαμανδικής τέχνης , την οποία έστειλε στον ποιητή , μεταφραστή και εκδότη Λούντβιχ Τικ , ο οποίος και την εξέδωσε το 1805 .