Οι κουρευτικές μηχανές pet είναι είτε ρεύματος , είτε επαναφορτιζόμενες , είτε ρεύματος/ επαναφορτιζόμενες , είτε μπαταρίας .
Στη συσκευασία κάθε μηχανής αναφέρονται συνήθως όλα τα χαρακτηριστικά της , προκειμένου να μπορεί ο επαγγελματίας groomer , ο κτηνίατρος , αλλά και ο απλός καταναλωτής εύκολα να επιλέξει αυτή που ταιριάζει στις δικές του ανάγκες .
Για παράδειγμα , οι μηχανές Moser Pet , πάντα αναφέρουν στις συσκευασίες τους πληροφορίες όπως η ισχύς , οι στροφές ανά δευτερόλεπτο , το υλικό των λεπίδων , η γκάμα των κεφαλών που περιλαμβάνονται , τα επιπλέον εξαρτήματα , το βάρος της συσκευής , το μήκος του καλωδίου , την χώρα κατασκευής της μηχανής , αλλά και ενδεικτικά το μέγεθος των κατοικίδιων που δύναται να εξυπηρετήσει η κάθε μηχανή , αλλά και τα μέρη του σώματος του κατοικίδιου , στα οποία μπορεί επιτυχώς να χρησιμοποιηθεί .
Κάθε φυλή σκύλου είναι διαφορετική .
Αυτό σημαίνει ότι κάθε φυλή έχεις τις δικές της ξεχωριστές ανάγκες και το grooming για κάθε μία από αυτές φυσικά διαφέρει .
Αρχικά , πρέπει να επισημανθεί ότι δεν χρειάζονται όλες οι φυλές σκύλων κούρεμα .
Υπάρχουν αυτές , στις οποίες είναι απαραίτητο , υπάρχουν όμως και άλλες , στις οποίες είναι σχεδόν απαγορευτικό .
Για παράδειγμα , φυλές όπως Κανίς ( Poodle ) , Τεριέ και Μαλτέζ είθισται να κουρεύονται , συνήθως κατά την έναρξη της θερινής περιόδου .
Τα σκυλιά αυτά έχουν ανάγκη από κούρεμα για να νιώθουν καλύτερα όταν έχει ζέστη , αλλά και για να μην κομπιάζει η τρίχα τους .
Εκτός από ανάγκη φυσικά , είναι και καλαισθησία να είναι κουρεμένα και φροντισμένα .
Από την άλλη μεριά , υπάρχουν και φυλές , για τις οποίες το κούρεμα απαγορεύεται , σύμφωνα με τους ειδικούς .
Παραδείγματος χάρη , φυλές που έχουν διπλό τρίχωμα ( π.χ .
Χάσκι , Τσόου- τσόου , Ακίτα και Σίμπα Ίνου ) δεν πρέπει να κουρεύονται διότι το τρίχωμα τους αυτό , είναι ειδικά σχεδιασμένο προκειμένου να προστατεύει από τις καιρικές συνθήκες ( κρύο , αλλά και ζέστη ) .
Λειτουργεί δηλαδή σαν μονωτικό .
Εάν κουρευτεί το διπλό τρίχωμα , η υγεία του ζώου δεν θα έχει επιβάρυνση , αλλά το τρίχωμα του μπορεί να καταστραφεί και να μην το προστατεύει πια από τις διαφορές της θερμοκρασίας το χειμώνα και το καλοκαίρι .
Επίσης , μπορεί να λεπτύνει η τρίχα .
Πληροφορίες σχετικά με την κάθε φυλή , αλλά και τον κάθε σκύλο ξεχωριστά , μπορούν με ασφάλεια να παρέχουν οι κτηνίατροι και οι groomer .
Οι επαγγελματίες αυτοί είναι σε θέση να παρέχουν πληροφορίες σχετικά με την ανάγκη ή όχι κουρέματος , καθώς και για τον τρόπο και το χρόνο που πρέπει αυτό να λάβει χώρα .
Σημαντική και εκτενής είναι επίσης η χρήση των κουρευτικών μηχανών Pet και από κτηνιάτρους .
Οι μηχανές αυτές είναι απολύτως απαραίτητες στους γιατρούς , προκειμένου να μπορούν να ξυρίσουν διάφορα μέρη του σώματος των ζώων , ώστε να μπορούν να επέμβουν σε αυτά .
Το ξύρισμα συγκεκριμένης περιοχής του ζώου επιβάλλεται σε πολλές περιπτώσεις της κτηνιατρικής καθημερινότητας , όπως για παράδειγμα πριν τη διεξαγωγή κάποιας χειρουργικής επέμβασης , για τον καθαρισμό και τη φροντίδα τραύματος , ακόμη και για τη διεξαγωγή απλών εξετάσεων ή τοποθέτησης ορού .
Το ξύρισμα των σημείων είναι απαραίτητο καθώς , εκτός από το γεγονός ότι το τρίχωμα εμποδίζει την ομαλή διεξαγωγή των άνω ιατρικών πράξεων , οι τρίχες αποτελούν συχνά εστίες μόλυνσης , ώστε η απομάκρυνση του τριχώματος είναι επιβεβλημένη και για λόγους υγείας και υγιεινής , για την αποφυγή μόλυνσης του σημείου της επέμβασης .
Ο Leo J.
Wahl εφηύρε την πρώτη ηλεκτρική κουρευτική μηχανή .
Σχεδίασε αρχικά ένα φορητό ιατρικό μασάζ για τον θείο του , Frank Wahl .
Ο Frank Wahl άνοιξε ένα εργοστάσιο παραγωγής στην Sterling του Illinois για να παράγει και να πουλά το μασάζ του Leo .
Κατά τη διάρκεια αυτής της περιόδου , ο Leo πωλούσε μασάζ σε διάφορους κουρείς και , με αυτή την ευκαιρία , παρατήρησε την ανάγκη βελτίωσης των εργαλείων που αυτοί χρησιμοποιούσαν μέχρι τότε .
Ο Leo J.
Wahl ανέλαβε την επιχείρηση κατασκευής του θείου του , αφού ο Frank έφυγε για να υπηρετήσει στον ισπανο-αμερικανικό πόλεμο το 1898 .
Ο Leo συνέχισε να εργάζεται για τις εφευρέσεις του και κατοχύρωσε την καινοτόμο ευρεσιτεχνία του , τον πρώτο ηλεκτρικό μηχανισμό κουρευτικής μηχανής , το 1919 .
Μέσα σε ένα χρόνο , η Wahl Manufacturing είχε κατασκευάσει και πουλούσε χιλιάδες μηχανές σε όλες τις Ηνωμένες Πολιτείες και το 1921 ο Leo μετονόμασε την εταιρεία σε Wahl Clipper Corporation . Όταν ο Leo J.
Wahl πέθανε , στις 20 Μαΐου 1957 , είχε πάνω από 100 αιτήσεις για διπλώματα ευρεσιτεχνίας στο όνομά του .
Οι απόγονοί του εξακολουθούν να λειτουργούν σήμερα την εταιρεία .
Η Wahl Clipper Corporation είναι πλέον μια διεθνής βιομηχανία , πρωτοπόρος στην κατασκευή προϊόντων για το επαγγελματικό εμπόριο ομορφιάς και κομμωτηρίου , την προσωπική φροντίδα των καταναλωτών και την περιποίηση των ζώων .
Η Wahl είναι γνωστή για την καινοτομία και την ευελιξία της .
Τα πιο πρόσφατα μοντέλα κουρευτικών pet μηχανών της μάλιστα , διαθέτουν μπαταρίες μακράς διαρκείας που μπορούν να κουρέψουν τουλάχιστον δύο κατοικίδια με μία μόνο φόρτιση .
Επίσης διαθέτει ισχυρά μοντέλα ρεύματος και επαναφορτιζόμενα .
Οι συσκευές της έχουν ρυθμιζόμενες ταχύτητες , καθώς και πολλές επιλογές λεπίδων , για διαφορετικά είδη τριχώματος .
Σύμφωνα με τις αρχαιολογικές και επιστημονικές μελέτες , οι άνθρωποι και οι κύνες έχουν έναν ισχυρό δεσμό , που χρονολογείται απ ’ αρχής κόσμου . Όσο ο δεσμός αυτός εξελισσόταν , τόσο μεγάλωνε και η αγάπη μεταξύ των δύο και οι υποχρεώσεις του ενός προς τον άλλο .
Η επικρατέστερη θεωρία είναι ότι οι πρωτόγονοι άρχισαν να αναπτύσσουν δεσμούς με τους « πρωτόλυκους » σκύλους , αποζητώντας την προστασία τους .
Καθώς όμως ο δεσμός μεταξύ τους δυνάμωνε , οι άνθρωποι άρχισαν να περιποιούνται τους κύνες τους και να τους προσφέρουν καλύτερη τροφή .
Παρότι υπάρχουν θεωρίες ότι οι πρωτόγονοι περιποιούνταν τους κύνες τους , οι πρώτες αναφορές που υπάρχουν στο επάγγελμα του « dog groomer » , χρονολογούνται γύρω στο Μεσαίωνα .
Κατά την περίοδο αυτοί νεαροί άνδρες , οι οποίοι αναφέρονται ως « kennel boys » , δηλαδή αγόρια που έμεναν μαζί με τους σκύλους , απαντώνται σε Ευρωπαϊκά φεουδαρχικά κτήματα .
Οι νεαροί αυτοί φρόντιζαν τα σκυλιά που χρησιμοποιούνταν για κυνήγι ή ως φύλακες κοπαδιών και ανήκαν στους ευγενείς λόρδους που κατείχαν τις εκτάσεις αυτές .
Οι νέοι έμεναν μαζί με τους σκύλους και είχαν την ευθύνη για την κάλυψη κάθε ανάγκης τους .
Τους έπλεναν τα δόντια , τους χτένιζαν και τους κούρευαν με τη χρήση χτένας και ψαλιδιού .
Οι σκύλοι άλλωστε , στο Μεσαίωνα , έχαιραν ιδιαίτερης εκτίμησης για τις υπηρεσίες τους .
Εκτός από το κυνήγι και τη φύλαξη των κοπαδιών , οι σκύλοι προστάτευαν και τις σοδιές από παράσιτα και άλλα ζώα .
Ακριβώς επειδή επιτελούσαν σημαντικό έργο , τόσο οι σκύλοι , όσο και οι φροντιστές τους , ετύγχαναν ιδιαίτερης εκτίμησης και προσοχής .
Καθώς η φωτογραφική μηχανή ανακαλύφθηκε μόλις το 1685 , ενώ η πρώτη φωτογραφία τραβήχτηκε τελικά το 1814 , είναι λογικό να μην υπάρχει καμία απτή απόδειξη για τις απαρχές της ιστορίας της περιποίησης σκύλων .
Παρότι όμως οι φωτογραφίες δεν βοηθούν στην απεικόνιση της πλήρους ιστορίας της περιποίησης σκύλων , πίνακες και πορτρέτα μαρτυρούν ότι η πρακτική αυτή υπήρχε και μάλιστα ήταν πολύ διαδεδομένη κατά την Ελισαβετιανή περίοδο .
Παρότι τα πορτρέτα και οι πίνακες απεικόνιζαν περιποιημένους σκύλους στην αγκαλιά αρχόντων και αριστοκρατών , το dog grooming ξεκίνησε αρχικά για λόγους περισσότερο χρησιμότητας , παρά αισθητικής .
Οι περισσότεροι μελετητές συμφωνούν ότι οι πρώτοι σκύλοι που κουρεύτηκαν ήταν τα retriever με κατσαρό τρίχωμα .
Κατά τη διάρκεια του 16ου αιώνα , οι Ευρωπαίοι ιδιοκτήτες σκύλων και κυνηγοί , κούρευαν τα κατσαρομάλλα retriever , γιατί το πυκνό τους τρίχωμα δυσκόλευε την αναζήτηση της λείας τους μέσα σε νερό . Ώστε προκειμένου να διευκολύνουν το έργο των κυνηγετικών αυτών σκύλων , μέσα στο νερό , οι ιδιοκτήτες τους , κούρευαν το τρίχωμά τους .
Καθώς αυτά τα retriever , θεωρούνται πρόγονοι των σημερινών κανίς ( poodle ) , δεν προκαλεί έκπληξη το γεγονός ότι το κλασικό κούρεμα των κανίς , ξεκίνησε από την περίοδο εκείνη .
Οι ιδιοκτήτες κούρευαν μεν τους σκύλους τους , άφηναν όμως το τρίχωμα ανέπαφο στο λαιμό , στους ώμους , στα πλευρά και στο στήθος , προκειμένου να διατηρείται ο σκύλος ζεστός και ενεργητικός μέσα στο νερό .
Οι κυνηγοί άφηναν επίσης τρίχωμα και γύρω από τις αρθρώσεις των σκύλων , προκειμένου να τους προστατεύσουν από ρευματισμούς .
Ακόμη , οι ιδιοκτήτες των σκύλων , έφτιαχναν τα μαλλιά των σκύλων σε κόμπους πάνω στο κεφάλι τους , ώστε να μην πέφτουν οι τούφες στα μάτια τους , καθώς κολυμπούν .
Παρότι η περιποίηση σκύλων ξεκίνησε για καθαρά πρακτικούς λόγους , σύντομα το dog grooming προσέλαβε και αισθητικό χαρακτήρα . Όταν ο Λουδοβίκος ΙΣΤ΄ κυβερνούσε τη Γαλλία ( από το 1774 έως το 1792 ) , το τρίχωμα πολλών σκύλων χτενιζόταν με τρόπο ώστε να ομοιάζει με διάφορα χτενίσματα που ήταν δημοφιλή στους κύκλους των ευγενών της χώρας .
Το κούρεμα Continental Clip ήταν το πιο διάσημο και ακολουθούνταν από πολλούς αριστοκράτες , οι οποίοι επιθυμούσαν τα κατοικίδια τους να αντανακλούν τη δύναμη και το κύρος των ίδιων .
Το Continental Clip ήρθε και πάλι στη μόδα κατά τη διάρκεια του 19ου αιώνα , στο Παρίσι .
Περίπου την ίδια εποχή ήταν πολύ διαδεδομένη η πρακτική να κουρεύουν τους σκύλους , ώστε το χτένισμά τους να προσομοιάζει σε γυναικείοι χτένισμα .
Η κόμμωση « tonte en macarons » , που πρώτη λανσάρισε η Πριγκίπισσα Ευγενία , σύζυγος του Αυτοκράτορα Ναπολέοντα ΙΙΙ , ενέπνευσε το νέο look για τα κανίς .
Τη δεκαετία του 1920 , τα πράγματα άλλαξαν στη μόδα τόσο των γυναικών , όσο και των σκύλων .
Πολλές γυναίκες πλέον έκοβαν τα μαλλιά τους κοντά , ως πράξη επανάστασης κατά των Βικτωριανών στερεοτύπων .
Μάλιστα αρκετές από τις γυναίκες πλούσιων οικογενειών , αποφάσισαν να εγκαταλείψουν την παράδοση που τις ήθελε να κατέχουν μικρά σκυλιά αγκαλιάς , και προτίμησαν μεγαλύτερα και πιο αρρενωπά σκυλιά , όπως οι Σκύλοι Νέας Γης ( Newfoundland ) .
Πολλές γυναίκες , κατά την περίοδο αυτή , διατηρούσαν τα μαλλιά των σκύλων τους κοντά , προκειμένου να αντανακλούν τα δικά τους χτενίσματα .
Και τη δεκαετία του 1960 όμως , τα κουρέματα και τα αξεσουάρ των σκύλων , ακολούθησαν την τάση της εποχής .
Πολλοί σκύλοι κυκλοφορούσαν στολισμένοι με πλαστικά λουλούδια , ενώ άλλοι είχαν βαμμένο το τρίχωμα τους σε ψυχεδελικά χρώματα όπως πράσινο , κίτρινο ή ροζ .
Πολλοί ιδιοκτήτες επέλεγαν να μην κουρεύουν καθόλου τους σκύλους τους .
Μάλιστα , την ίδια δεκαετία , άρχισε να είναι πιο δημοφιλής η κατοχή ημίαιμων σκύλων , καθώς αυτοί συμβόλιζαν τη συνύπαρξη διαφορετικών φυλών , στο ίδιο πλάσμα .
Στις Ηνωμένες Πολιτείες , τα πρώτα doggie barbershops εμφανίστηκαν λίγο πριν την δεκαετία του 1940 .
Τα μαγαζιά αυτά ήταν συνήθως μικρά και είχαν χώρο για φιλοξενία τριών ή τεσσάρων σκύλων , ένα τραπέζι περιποίησης και ένα μέρος για το πλύσιμο και το στέγνωμα των σκύλων .
Καθώς δεν υπήρχαν ακόμη στεγνωτήρες σε μορφή βάθρου , οι groomers χρησιμοποιούσαν στεγνωτήρες κλωβών , οι οποίοι δεν ήταν ούτε ασφαλείς , ούτε αποτελεσματικοί .
Μόλις κυκλοφόρησαν οι στεγνωτήρες σε μορφή βάθρου , κατά τη διάρκεια της δεκαετίας του 1940 , τα μαγαζιά αυτά – που λειτουργούσαν χωρίς κλιματισμό - ανέπτυσσαν ακόμη υψηλότερες θερμοκρασίες στο εσωτερικό τους , ώστε η περιποίηση γινόταν δυσάρεστη , τόσο για τους groomer , όσο και για τους ίδιους τους σκύλους .
Καθώς μάλιστα οι groomers δεν είχαν ακόμη πρόσβαση σε ηλεκτρικές κουρευτικές μηχανές , το κούρεμα του σκύλου ήταν σκληρή δουλειά .
Οι επαγγελματίες της εποχής εκείνης , δεν μπορούσαν να εξυπηρετήσουν πάνω από 8 σκύλους την ημέρα .
Προς το τέλος της δεκαετίας του 1940 , ο εξοπλισμός των groomers άρχισε να εμπλουτίζεται .
Αυτό , σε συνδυασμό με την ραγδαία αύξηση του πληθυσμού των κατοικίδιων , οδήγησε στην πλήρη μετάλλαξη των doggie barbershops .
Από μικρά μαγαζάκια , κρυμμένα σε στενούς δρόμους , έγιναν σαλόνια κομμωτικής και περιποίησης στο κέντρο της πόλης , τοποθετημένα στους κεντρικότερους δρόμους .
Με την άφιξη των ηλεκτρικών κουρευτικών μηχανών , των ασφαλών στεγνωτήρων κλωβών , των υδραυλικών τραπεζιών περιποίησης και πολλών άλλων ειδών εξοπλισμού , το Pet grooming πέρασε σε άλλη εποχή .
Σήμερα , η περιποίηση και το κούρεμα των κατοικίδιων , είναι ευρέως διαδεδομένα .
Οι ιδιοκτήτες κατοικιδίων γνωρίζουν ότι το grooming είναι απαραίτητο , όχι μόνο για λόγους αισθητικής , αλλά και για λόγους υγείας .
Το επάγγελμα του groomer αναπτύσσεται συνεχώς .
Νέες μέθοδοι και νέα εργαλεία είναι πια στη διάθεσή του επαγγελματία ( groomer ή κτηνιάτρου ) , αλλά και του ιδιοκτήτη σκύλου , που κάνουν την περιποίηση του κατοικιδίου , εξαιρετικά απλή , ευχάριστη και ασφαλή υπόθεση .
Μάλιστα , το επάγγελμα του groomer χαίρει σεβασμού και εκτίμησης τόσο από τους ιδιοκτήτες κατοικίδιων , όσο και από τα ίδια τα κατοικίδια , που απολαμβάνουν στιγμές χαλάρωσης .
Παρότι το grooming αρχικά αφορούσε μόνο τους σκύλους , σήμερα πλέον ο σκύλος δεν είναι το μόνο κατοικίδιο που δέχεται τις σχετικές περιποιήσεις .
Πολλοί άνθρωποι επιλέγουν πια να καλλωπίζουν και τις γάτες τους .
Παρότι οι γάτες δεν αγαπούν το νερό , οι περισσότερες από αυτές φαίνεται να απολαμβάνουν την καλή περιποίηση .
Οι σκύλοι και οι γάτες όμως δεν είναι τα μόνα κατοικίδια που απολαμβάνουν το grooming .
Είναι πολύ σύνηθες επίσης στα άλογα και σε άλλα ιπποειδή .
Καθώς τα αξιαγάπητα αυτά ζώα δεν χρησιμεύουν πια μόνο για εργασίες ή μεταφορές , είναι λογικό οι ιδιοκτήτες τους να θέλουν να τους προσφέρουν περιποίηση και φροντίδα .
Είναι πολύ συχνό φαινόμενο μάλιστα , τα άλογα που συμμετέχουν σε αγώνες και διαγωνισμούς , να έχουν τη χαίτη τους πιασμένη σε πλεξούδες , ενώ το τρίχωμά τους είναι επίσης γυαλιστερό και περιποιημένο . Άλλωστε το κούρεμα των αλόγων δεν είναι κάτι εξ ’ ολοκλήρου καινούριο .
Πρόκειται για την αναβίωση μίας πανάρχαιας παράδοσης , η οποία έχει λάβει πια , εντελώς διαφορετικό χαρακτήρα .
Οι groomer δεν σταματούν καν εκεί .
Καθώς είναι ειδικοί στο κούρεμα , τον καθαρισμό αυτιών , το κόψιμο νυχιών , το πλύσιμο δοντιών , το μπανιάρισμα , το στέγνωμα , το styling και πολλά άλλα , είναι ικανοί να φροντίσουν πολλά είδη ζώων , όπως νυφίτσες , χάμστερ , πτηνά κλπ .
Σε πολλές χώρες του κόσμου , το grooming έχει λάβει τη μορφή « αθλήματος » .
Επίδοξοι groomer , αλλά και ιδιοκτήτες κατοικιδίων , λαμβάνουν μέρος σε διαγωνισμούς grooming , διεθνείς ή εγχώριους , με στόχο την αναγνώριση , αλλά και φυσικά τα έπαθλα , χρηματικά ή άλλα .