Μόνο η γνώση του Θεού , ή της ύπαρξης μέσα στην οποία ζουν οι άνθρωποι , τους επιτρέπει να ανταποκρίνονται καλύτερα στον γύρω τους κόσμο . Έτσι , σύμφωνα με αυτήν την αντίληψη του συστήματος του Σπινόζα , οι άνθρωποι ζουν σήμερα μέσα στο σύμπαν και η εμπειρία προέρχεται από το Θεό .
Ο Θεός είναι εντελώς απρόσωπος για την ύπαρξη επειδή όχι μόνο είναι αδύνατο να υπάρχουν δυο άπειρες ουσίες ( δύο απειρίες είναι άτοπο ) , αλλά ο Θεός - όντας η ανώτατη ουσία - δεν μπορεί να επηρεάζεται από οτιδήποτε άλλο , αλλιώς δεν θα ήταν η θεμελιώδης ουσία .
Εκτός από την ουσία , οι άλλες δύο θεμελιώδεις έννοιες που παρουσιάζει και αναπτύσσει ο Σπινόζα στην Ηθική είναι οι ιδιότητες ( που η διάνοια αντιλαμβάνεται ότι αποτελούν το περιεχόμενο της ουσίας ) και η λειτουργία ( ο τρόπος ή η κατάσταση της ουσίας ) της ύπαρξης .
Ο Σπινόζα ήταν ένας πλήρης ντετερμινιστής , που έκρινε ότι απολύτως οτιδήποτε συμβαίνει , συμβαίνει μέσω της διαδικασίας της αναγκαιότητας .
Για αυτόν , ακόμη και η ανθρώπινη συμπεριφορά είναι πλήρως καθορισμένη , με την ελευθερία να συνίσταται στην ικανότητά μας να γνωρίζουμε ότι είμαστε καθορισμένοι και να καταλαβαίνουμε γιατί ενεργούμε όπως ενεργούμε . Έτσι , ελευθερία δεν είναι η δυνατότητα να πούμε « όχι » σε ότι μας συμβαίνει , αλλά η δυνατότητα να πούμε « ναι » και να κατανοήσουμε πλήρως γιατί τα πράγματα ήταν υποχρεωτικό να συμβούν έτσι .
Διαμορφώνοντας πιο « κατάλληλες » ιδέες για το τί κάνουμε και για τα συναισθήματα και τα αισθήματά μας , γινόμαστε η επαρκής αιτία των ενεργειών μας ( εσωτερικών ή εξωτερικών ) , που συνεπάγεται μια αύξηση δραστηριότητας ( αντί για παθητικότητα ) .
Αυτό σημαίνει ότι γινόμαστε τόσο περισσότερο ελεύθεροι , όσο και σαν το Θεό , όπως υποστηρίζει ο Σπινόζα .
Ωστόσο ο Σπινόζα έκρινε επίσης ότι τα πάντα πρέπει αναγκαστικά να συμβούν με τον τρόπο που γίνονται .
Κατά συνέπεια οι άνθρωποι δεν έχουν ελεύθερη βούληση .
Πιστεύουν όμως ότι η βούλησή τους είναι ελεύθερη .
Αυτή η ψευδαισθητική αντίληψη ελευθερίας προέρχεται από την ανθρώπινη συνείδησή μας , την εμπειρία και την αδιαφορία για τα προηγηθέντα φυσικά αίτια .
Οι άνθρωποι πιστεύουν ότι είναι ελεύθεροι αλλά « ονειρεύονται με τα μάτια τους ανοικτά » .
Για τον Σπινόζα οι ενέργειές μας καθοδηγούνται εξ ολοκλήρου από φυσικές παρορμήσεις .
Στην επιστολή του στον Γ.
Χ.
Σούλερ ( Επιστολή 58 ) έγραψε : « Οι άνθρωποι έχουν επίγνωση των επιθυμιών τους και άγνοια των αιτίων από τις οποίες ( οι επιθυμίες ) καθορίζονται » .
Αυτή η εικόνα του ντετερμινισμού του Σπινόζα φωτίζεται ακόμη περισσότερο διαβάζοντας το περίφημο απόσπασμα στην Ηθική : « Το βρέφος πιστεύει ότι από ελεύθερη βούληση αναζητά το μαστό , το θυμωμένο αγόρι πιστεύει ότι από ελεύθερη βούληση επιθυμεί εκδίκηση , ο συνεσταλμένος άνδρας νομίζει ότι με ελεύθερη βούληση επιζητεί τη φυγή , ο μέθυσος πιστεύει ότι με ελεύθερη εντολή του μυαλού του λέει πράγματα που ξεμέθυστος επιθυμεί να μην είχε πει ... Όλοι πιστεύουν ότι μιλούν με ελεύθερη εντολή του μυαλού , ενώ στην πραγματικότητα δεν έχουν τη δύναμη να συγκρατήσουν την παρόρμηση που έχουν να μιλήσουν . Έτσι για τον Σπινόζα η ηθική και η ηθική κρίση σαν επιλογή στηρίζονται σε μια ψευδαίσθηση .
Για τον Σπινόζα το « Φταίξιμο » και ο « Έπαινος » είναι ανύπαρκτα ανθρώπινα ιδανικά , μόνο στο μυαλό μας , γιατί είμαστε τόσο εγκλιματισμένοι στην ανθρώπινη συνείδηση , που διασυνδέεται με την εμπειρία μας , ώστε έχουμε μια ψευδή ιδέα επιλογής που στηρίζεται σε αυτή .
Η φιλοσοφία του Σπινόζα έχει πολλά κοινά με τον Στωικισμό , στον βαθμό που και οι δύο φιλοσοφίες επιδίωξαν να επιτελέσουν θεραπευτικό ρόλο , καθοδηγώντας τους ανθρώπους πώς να αποκτήσουν την ευτυχία .
Εντούτοις , ο Σπινόζα διέφερε έντονα από τους Στωικούς σε ένα σημαντικό σημείο : αυτός απέρριπτε εντελώς τον ισχυρισμό τους ότι η λογική θα μπορούσε να νικήσει το συναίσθημα .
Αντίθετα , υποστήριζε , ένα συναίσθημα μπορεί να αντικατασταθεί ή να υπερνικηθεί από ένα ισχυρότερο συναίσθημα .
Για αυτόν η κρίσιμη διάκριση ήταν μεταξύ ενεργητικών και παθητικών συναισθημάτων , με τα πρώτα εκείνα που γίνονται λογικά κατανοητά και τα δεύτερα εκείνα που δεν γίνονται .
Θεωρούσε επίσης ότι η γνώση των αληθινών αιτίων του παθητικού συναισθήματος μπορεί να το μεταμορφώσει σε ενεργητικό συναίσθημα , προβλέποντας έτσι μια από τις βασικές ιδέες της ψυχανάλυσης του Σίγκμουντ Φρόυντ .
Συμπυκνωμένα , στην αρχή τού έργου του Πραγματεία περί της βελτίωσης της Κατανόησης ( Tractatus de intellectus emendatione ) βρίσκεται ο πυρήνας της ηθικής φιλοσοφίας του Σπινόζα - ότι αυτός θεωρούσε το αληθινό και τελικό καλό .
Ο Σπινόζα θεωρούσε ότι το καλό και το κακό είναι σχετικές έννοιες , υποστηρίζοντας ότι τίποτα δεν είναι εγγενώς καλό ή κακό , παρά μόνο σε σχέση με μια ιδιαιτερότητα .
Πράγματα που είχαν κλασικά θεωρηθεί καλά ή κακά , υποστήριζε ο Σπινόζα , ήταν απλώς καλά ή κακά για τους ανθρώπους .
Ο Σπινόζα πιστεύει σε ένα αιτιοκρατικό σύμπαν στο οποίο « Όλα τα πράγματα στη φύση προκαλούνται από ορισμένη [ καθορισμένη ] αναγκαιότητα και με τη μέγιστη δυνατή τελειότητα » .
Τίποτα δεν συμβαίνει τυχαία στον κόσμο του Σπινόζα και τίποτα δεν είναι τυχαίο .
Στο σύμπαν οτιδήποτε συμβαίνει προέρχεται από την ουσιώδη φύση των αντικειμένων , ή από τον Θεό/Φύση .
Σύμφωνα με το Σπινόζα η πραγματικότητα είναι τελειότητα .
Αν οι περιστάσεις είναι λυπηρές , αυτό είναι αποτέλεσμα μόνο της ανεπαρκούς μας αντίληψης της πραγματικότητας .
Ενώ τα στοιχεία της αλυσίδας αιτίου και αποτελέσματος δεν είναι πέραν της κατανόησης της ανθρώπινης λογικής , η ανθρώπινη αντίληψη του απείρως σύνθετου συνόλου περιορίζεται λόγω των ορίων της επιστήμης να λάβει εμπειρικά υπόψη της το σύνολο της αλληλουχίας .
Ο Σπινόζα επίσης υποστήριξε ότι η αντίληψη των αισθήσεων , αν και πρακτική και χρήσιμη για τη ρητορική , είναι ανεπαρκής για την ανακάλυψη της καθολικής αλήθειας .
Η μαθηματική και λογική προσέγγιση του Σπινόζα στη μεταφυσική , και επομένως στην ηθική , κατέληγε στο συμπέρασμα ότι το συναίσθημα δημιουργείται από την ανεπαρκή αντίληψη .
Η έννοιά του τού « conatus » ( προσπάθεια ) τονίζει ότι η φυσική τάση του ανθρώπου είναι να προσπαθεί να διατηρήσει μια ουσιαστική ύπαρξη και μια επιβεβαίωση ότι η αρετή / δύναμη του ανθρώπου ορίζεται από την επιτυχία αυτής της διατήρησης και όχι από μια ύπαρξη καθοδηγούμενη από τη λογική ως κεντρικό ηθικό δόγμα .
Σύμφωνα με τον Σπινόζα υψηλότερη αρετή είναι η « πνευματική » αγάπη ή γνώση του Θεού/Φύσης/Σύμπαντος .
Στο τελευταίο μέρος της « Ηθικής » το ενδιαφέρον του για την έννοια της « αληθινής μακαριότητας » και η εξήγησή του πώς τα συναισθήματα πρέπει να αποσπαστούν από εξωτερικά αίτια και έτσι να τα υπερνικούν προοιωνίζονται ψυχολογικές τεχνικές που αναπτύχθηκαν τη δεκαετία του 1900 .
Η ιδέα του περί τριών ειδών γνώσης - γνώμης , λόγου , διαίσθησης - και η άποψή του ότι η διαισθητική γνώση παρέχει τη μέγιστη ικανοποίηση του νου , οδηγεί στην πρότασή του ότι όσο περισσότερο έχουμε επίγνωση του εαυτού μας και της Φύσης/Σύμπαντος , τόσο περισσότερο τέλειοι και ευλογημένοι είμαστε ( στην πραγματικότητα ) και ότι μόνο η διαισθητική γνώση είναι αιώνια .
Εξαιρετική είναι η μοναδική του συμβολή στην κατανόηση των λειτουργιών του μυαλού , ακόμη και αυτή την εποχή των ριζικών φιλοσοφικών εξελίξεων , από την άποψη ότι οι απόψεις του παρέχουν μια γέφυρα μεταξύ του μυστικιστικού παρελθόντος των θρησκειών και της σημερινής ψυχολογίας .
Δεδομένης της επιμονής του Σπινόζα σε ένα τελείως καθορισμένο κόσμο , όπου βασιλεύει η « αναγκαιότητα » , το Καλό και το Κακό δεν έχουν κανένα απόλυτο νόημα .
Ο κόσμος , όπως υπάρχει , φαίνεται ατελής μόνο λόγω της περιορισμένης αντίληψής μας .
Είναι ευρέως διαδεδομένη η αντίληψη ότι ο Σπινόζα ταύτιζε το Θεό με το υλικό σύμπαν . Έχει κατά συνέπεια ονομασθεί « προφήτης » και « πρίγκιπας » του πανθεϊσμού .
Εντούτοις σε μια επιστολή του στο Χάινριχ Όλντενμπουργκ δηλώνει ότι « ως προς την άποψη ορισμένων ότι ταυτίζω το Θεό με τη φύση ( θεωρούμενο ως ένα είδος μάζας ή σωματικής ύλης ) , κάνουν τελείως λάθος » .
Για τον Σπινόζα , το Σύμπαν μας ( Κόσμος ) είναι ένας τρόπος με δύο χαρακτηριστικά της Σκέψης και της Έκτασης .
Ο Θεός έχει απείρως πολλά άλλα χαρακτηριστικά που δεν είναι παρόντα στον κόσμο μας .
Σύμφωνα με το Γερμανό φιλόσοφο Καρλ Γιάσπερς , όταν ο Σπινόζα έγραψε « Deus sive Natura » ( Θεός ή Φύση ) εννοούσε ότι ο Θεός είναι Natura naturans ( Φύση που ενεργεί όπως η φύση ) και όχι Natura naturata ( Φύση ήδη δημιουργημένη ) και ο Γιάσπερς πίστευε ότι ο Σπινόζα , στο φιλοσοφικό του σύστημα , δεν εννοούσε ότι Θεός και Φύση είναι όροι εναλλάξιμοι , αλλά μάλλον ότι η υπερβατικότητα του Θεού πιστοποιείται από τα απείρως πολλά χαρακτηριστικά ( ιδιότητές ) του και ότι δύο χαρακτηριστικά γνωστά στους ανθρώπους , τα ονομαζόμενα Σκέψη και Έκταση , υποδήλωναν την πανταχού παρουσία του Θεού .
Ακόμη ο Θεός και με τα χαρακτηριστικά της σκέψης και της έκτασης δεν μπορεί να ταυτισθεί αυστηρά με τον κόσμο μας .
Αυτός ο κόσμος είναι βέβαια « διαιρετός » , αποτελείται από μέρη .
Αλλά ο Σπινόζα επιμένει ότι « κανένα χαρακτηριστικό μιας ουσίας δεν μπορεί πραγματικά να κατανοηθεί , που σημαίνει η ουσία να διαιρεθεί » . ( Που σημαίνει ότι κανείς δεν μπορεί να συλλάβει ένα χαρακτηριστικό κατά τρόπο που να οδηγεί στη διαίρεση της ουσίας ) και ότι « μια ουσία που είναι απολύτως άπειρη είναι αδιαίρετη » ( Ηθική , Μέρος Ι , Προτάσεις 12 και 13 ) .
Ακολουθώντας αυτή τη λογική ο κόσμος μας πρέπει να θεωρηθεί ως ένας τρόπος με δύο χαρακτηριστικά , τη σκέψη και την έκταση .
Ετσι η πανθεϊστική διατύπωση « Ένα και Όλα » θα ίσχυε για τον Σπινόζα μόνο αν το « Ένα » διατηρεί την υπερβατικότητά του και το « Όλα » δεν ερμηνευόταν ως το σύνολο πεπερασμένων πραγμάτων .
O Mαρτιάλ Γκερού ( Γάλλος φιλόσοφος , 1891-1976 ) πρότεινε τον όρο « Πανενθεϊσμός » μάλλον παρά « Πανθεϊσμός » για να περιγράψει την άποψη του Σπινόζα για τη σχέση μεταξύ Θεού και κόσμου .
Ο κόσμος δεν είναι Θεός αλλά , κατά μία έντονη αίσθηση , « μέσα » στο Θεό . Όχι μόνο τα πεπερασμένα πράγματα έχουν τον Θεό ως αιτία τους , αλλά δεν μπορούν να κατανοηθούν χωρίς τον Θεό .
Με άλλα λόγια , ο κόσμος είναι ένα υποσύνολο του Θεού .
Εντούτοις , ο Αμερικανός πανενθεϊστικός φιλόσοφος Τσαρλς Χάρτσχορν ( 1897-2000 ) επέμενε στον όρο Κλασικός Πανθεϊσμός για να περιγράψει την άποψη του Σπινόζα .
Το 1785 ο Φρίντριχ Χάινριχ Γιάκομπι ( Γερμανός φιλόσοφος ) δημοσίευσε μια καταδίκη του πανθεϊσμού του Σπινόζα , μετά την υποτιθέμενη ομολογία του Λέσσινγκ , την ώρα που πέθαινε , ότι ήταν « Σπινοζικός » , κάτι που στην εποχή του ισοδυναμούσε με άθεο .
Ο Γιάκομπι υποστήριζε ότι το δόγμα του Σπινόζα ήταν καθαρός υλισμός επειδή όλη η Φύση και ο Θεός δεν θεωρούνται τίποτε άλλο παρά εκτεταμένη ουσία .
Αυτό , για τον Γιακόμπι , ήταν συνέπεια του ορθολογισμού του Διαφωτισμού και θα κατέληγε τελικά στον απόλυτο αθεϊσμό .
Ο Μόζες Μέντελσον ( Γερμανοεβραίος φιλόσοφος , 1729-1786 ) διαφωνούσε με τον Γιακόμπι , λέγοντας ότι δεν υπάρχει πραγματική διαφορά μεταξύ θεϊσμού και πανθεϊσμού .
Το θέμα αυτό αποτέλεσε μείζον πνευματικό και θρησκευτικό ζήτημα του Ευρωπαϊκού πολιτισμού εκείνη την εποχή .
Η ελκυστικότητα της φιλοσοφίας του Σπινόζα στους Ευρωπαίους του τέλους του 18ου αιώνα συνίστατο στο ότι παρείχε μια εναλλακτική του υλισμού , του αθεϊσμού και του ντεϊσμού .
Τρεις από τις ιδέες του Σπινόζα τους γοήτευαν έντονα : Το 1879 ο πανθεϊσμός του Σπινόζα εγκωμιαζόταν από πολλούς αλλά από μερικούς θεωρείτο ανησυχητικός και επικίνδυνα επιζήμιος .
Το « Θεός και Φύση » ( Deus sive Natura ) του Σπινόζα μιλούσε για ένα ζώντα , φυσικό Θεό , σε αντίθεση με την « Πρώτη Αιτία » της Νευτώνειας μηχανικής ή το νεκρό μηχανισμό της Γαλλικής « Ανθρώπινης Μηχανής » ( του Γάλλου υλιστή φιλόσοφου Ζυλιέν Οφρέ ντε λα Μετρί , 1709-1751 ) .
Ο Κόλριτζ και ο Σέλλεϋ είδαν στη φιλοσοφία του Σπινόζα μια θρησκεία της φύσης .
Ο Νοβάλις τον ονόμασε « άνθρωπο μεθυσμένο από Θεό » .
Ο Σπινόζα ενέπνευσε τον ποιητή Σέλλεϋ να γράψει το δοκίμιο « Η Αναγκαιότητα του Αθεϊσμού » .
Ο Σπινόζα θεωρείτο άθεος γιατί χρησιμοποιούσε τη λέξη Θεός ( Deus ) για να δηλώσει μια έννοια που ήταν διαφορετική από εκείνη του Ιουδαιοχριστιανικού μονοθεϊσμού . « Ο Σπινόζα αρνείται ρητά στο Θεό προσωπικότητα και συνείδηση , δεν έχει ούτε νοημοσύνη , συναίσθημα ή βούληση , δεν ενεργεί σύμφωνα με σκοπό , αλλά όλα ακολουθούν την αναγκαιότητα από τη φύση του , σύμφωνα με το νόμο ... » . Έτσι , ο κρύος , αδιάφορος Θεός του Σπινόζα έρχεται σε αντίθεση με την ιδέα ενός ανθρωπόμορφου , πατρικού Θεού που φροντίζει για την ανθρωπότητα .
Σύμφωνα με την Εγκυκλοπαίδεια Φιλοσοφίας του Στάνφορντ ο Θεός του Σπινόζα είναι μια « άπειρη διάνοια » , παντογνώστης και ικανός να αγαπά τόσο τον εαυτό του όσο και εμάς , στο βαθμό που είμαστε μέρος της τελειότητάς του , και ο Σπινόζα συνιστά την amor intellectualist dei ( πνευματική αγάπη του Θεού ) ως το ανώτερο αγαθό για τον άνθρωπο .
Εντούτοις , το ζήτημα είναι σύνθετο .
Ο Θεός του Σπινόζα δεν έχει ελεύθερη βούληση , δεν έχει σκοπούς ή προθέσεις , και ο Σπινόζα επιμένει ότι « ούτε διανόηση ούτε θέληση έχουν να κάνουν με τη φύση του Θεού » .
Εξάλλου , ενώ εμείς μπορεί να αγαπάμε το Θεό , πρέπει να θυμόμαστε ότι ο Θεός δεν είναι πραγματικά το είδος του όντος που θα μπορούσε ποτέ να μας ανταγαπήσει . « Αυτός που αγαπά το Θεό δεν μπορεί να επιδιώκει σε αντάλλαγμα να τον αγαπήσει ο Θεός » , λέει ο Σπινόζα .
Ο Στίβεν Νάντλερ υποστηρίζει ότι η απάντηση στο ζήτημα του αθεϊσμού ή πανθεϊσμού του Σπινόζα εξαρτάται από την ανάλυση των διαθέσεων .
Αν ο πανθεϊσμός συνδέεται με τη θρησκευτικότητα , τότε ο Σπινόζα δεν είναι πανθεϊστής .
Ο Σπινόζα πιστεύει ότι η σωστή στάση προς τον Θεό δεν είναι εκείνη της ευλάβειας ή του θρησκευτικού δέους αλλά , αντίθετα , εκείνη της αντικειμενικής μελέτης και λογικής , γιατί παίρνοντας τη θρησκευτική στάση αφήνεται ανοιχτό το ενδεχόμενο λάθους και δεισιδαιμονίας .