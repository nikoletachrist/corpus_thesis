Ο φωσφόρος , το κάλιο και το μαγνήσιο είναι σε μικρές συγκεντρώσεις , ώστε να επιτρέπεται η διάχυση από το αίμα , ενώ το νάτριο και το χλώριο σε σχεδόν φυσιολογικές , ώστε να εξισορροπείται με αυτήν του πλάσματος , ενώ μπορεί να προστίθεται και μικρή ποσότητα γλυκόζης .
Το διττανθρακικό νάτριο μπορεί επίσης να ρυθμίζει την οξύτητα του πλάσματος .
Να σημειωθεί ότι υπάρχουν και διαφορετικές τεχνικές αιμοκάθαρσης όπως η Αιμο ( δια ) διήθηση .
Μια περιγραφή της αιμοκάθαρσης από έναν νεφρολόγο ( ειδικό ιατρό για τους νεφρούς ) θα αναφέρει λεπτομέρειες για αυτήν τη θεραπεία νεφρικής υποκατάστασης .
Αυτές περιλαμβάνουν τη συχνότητα ( πόσες συνεδρίες την εβδομάδα ) , τη διάρκεια κάθε συνεδρίας ( 4 ώρες κατά μέσον όρο στην Ελλάδα ή και λιγότερο σε ασθενείς που έχουν υπολειπόμενη νεφρική λειτουργία ) , και τη ροή του αίματος και του διαλύματος , όπως και το είδος και το μέγεθος του φίλτρου .
Η σύνθεση του διαλύματος ρυθμίζεται μερικές φορές ανάλογα με τα επίπεδα νατρίου , καλίου και διττανθρακικών του ασθενούς .
Στην αιμοκάθαρση στο σπίτι ( συνήθως νυκτερινή ) η διάρκεια είναι 8-10 ώρες και η συχνότητα είναι 3-6 νύχτες τη βδομάδα .
Η αιμοδιύλιση συχνά περιλαμβάνει αφαίρεση υγρών μέσω της υπερδιήθησης επειδή οι περισσότεροι ασθενείς με νεφρική ανεπάρκεια έχουν λίγα η καθόλου ούρα .
Οι ανεπιθύμητες ενέργειες έχουν σαν αιτία την υπερβολική/η η τη ταχεία αφαίρεση υγρών με αποτέλεσμα χαμηλή αρτηριακή πίεση , κόπωση , πόνο στο στήθος , κράμπες στα πόδια , ναυτία και κεφαλαλγία .
Αυτά τα συμπτώματα μπορούν να συμβούν κατά τη διάρκεια της συνεδρίας η να διαρκέσουν και μετά τη θεραπεία , και αναφέρονται συνολικά με το τίτλο σύνδρομο αιμοκάθαρσης .
Η σοβαρότητα αυτών των συμπτωμάτων είναι συνήθως ανάλογη με τη ποσότητα και τη ταχύτητα αφαίρεσης των υγρών , που μπορεί όμως να διαφέρει από άτομο σε άτομο και από μέρα σε μέρα .
Μπορούν να ελαχιστοποιηθούν με τη μείωση των προσλαμβανομένων υγρών μεταξύ των συνεδριών ή με την αύξηση της δόσης της αιμοκάθαρσης ( πιο συχνά η μεγαλύτερη διάρκεια ) .
Ενώ η αιμοδιύλιση απαιτεί πρόσβαση στο αγγειακό σύστημα , ασθενείς σε αιμοκάθαρση μπορεί να εκτίθενται στο κίνδυνο λοίμωξης πού μπορεί να οδηγήσει σε σηψαιμία , μόλυνση των καρδιακών βαλβίδων ( ενδοκαρδίτις ) ή των οστών ( οστεομυελίτις ) .
Ο κίνδυνος λοίμωξης ποικίλλει εξαρτώμενος από το τύπο της χρησιμοποιούμενης αγγειακής πρόσβασης ( βλ . παρακάτω ) .
Επίσης μπορεί να επισυμβεί αιμορραγία από την περιοχή της αγγειακής πρόσβασης ενώ ο κίνδυνος της λοίμωξης μπορεί να ελαχιστοποιηθεί από την τήρηση κανόνων ελέγχου των λοιμώξεων .
Η ηπαρίνη είναι το πιο συχνά χρησιμοποιούμενο αντιπηκτικό στην αιμοδιύλιση , και γενικώς είναι καλά ανεκτή ενώ η δράση της μπορεί να αναστραφεί ταχέως από την πρωταμίνη .
Η αλλεργία στην ηπαρίνη μπορεί να είναι σπάνια ένα πρόβλημα και να προκαλέσει χαμηλό αριθμό αιμοπεταλίων .
Σε ασθενείς με μεγάλο κίνδυνο αιμορραγίας , η αιμοκάθαρση πρέπει να γίνεται χωρίς αντιπηκτικά .
Το σύνδρομο της ρήξης της ωσμωτικής ισορροπίας κατά την πρώτη αιμοκάθαρση που οφείλεται στην απότομη πτώση των επιπέδων της ουρίας ή αναφυλακτική αντίδραση στο υλικό της μεμβράνης του φίλτρου μπορεί να προκαλέσουν διάφορα συμπτώματα , μέχρι και θάνατο .
Τα τελευταία χρόνια η αντίδραση στο φίλτρο έχει ελαχιστοποιηθεί με αποστείρωση ατμού ή με ακτινοβόληση και όχι με χημικά υλικά αποστείρωσης .
Μακροχρόνιες επιπλοκές της αιμοκάθαρσης περιλαμβάνουν την αμυλοείδωση , νευροπάθεια και διαφόρους τύπους καρδιακής νόσου , ενώ αυξάνοντας τη συχνότητα και τη διάρκεια της θεραπείας βελτιώνονται πολλοί ασθενείς .
Παρατίθενται παρακάτω ειδικές επιπλοκές ανάλογα με το τύπο της αιμοκάθαρσης .
Στην αιμοδιύλιση , τρεις κύριες μέθοδοι χρησιμοποιούνται για να έρθει σε επαφή το αίμα με το φίλτρο : ένας ενδοφλέβιος καθετήρας , μία αρτηριοφλεβώδης επικοινωνία ( fistula ) και ένα συνθετικό μόσχευμα .
Ο τύπος που χρησιμοποιείται έχει σχέση με τον αναμενόμενο χρόνο για την είσοδο του ασθενούς στον Τεχνητό Νεφρό και από την κατάσταση των αγγείων του .
Ο ασθενής μπορεί να έχει πολλαπλή πρόσβαση επειδή η fistula και το μόσχευμα μπορεί να είναι ανώριμα και ο καθετήρας μπορεί να χρησιμοποιείται παράλληλα .
Και οι τρεις μεθοδοι απαιτούν χειρουργική επέμβαση .
Ο καθετήρας , που μερικές φορές αποκαλείται CVC ( Κεντρικός φλεβικός καθετήρας ) , Υποκλείδιος ή Σφαγιτιδικός , συνίσταται από ένα πλαστικό καθετήρα με δύο αυλούς ( η ευκαιριακά δυο ανεξάρτητοι καθετήρες που μπαίνουν σε μια μεγάλη φλέβα του τραχήλου ( υποκλείδιο ή σφαγίτιδα ) ή στη μηριαία φλέβα , ώστε να επιτρέψει μεγάλες ροές αίματος να απαχθούν από τον ένα αυλό , να εισέλθουν στο κύκλωμα της αιμοκάθαρσης και να επιστρέψουν από τον άλλο .
Ούτως ή άλλως η ποσότητα αίματος είναι πάντα μικρότερη από μια καλά λειτουργούσα fistula ή μόσχευμα .
Οι καθετήρες ευρισκονται σε δύο ποικιλλίες , σε σήρραγγα ( tunnel ) και μη .
Εκτός της λοίμωξης , η φλεβική στένωση είναι ένα σοβαρό πρόβλημα με τους καθετήρες .
Ο καθετήρας είναι ένα ξένο σώμα και συχνά προκαλεί μια φλεγμονώδη αντίδραση στο τοίχωμα της φλέβας .
Το αποτέλεσμα είναι στένωση της φλέβας συχνά στο σημείο απόφραξης .
Το γρηγορότερο πρέπει να απομακρυνθεί ο καθετήρας και να γίνεται με άλλο τρόπο η πρόσβαση , γιατί η απόφραξη μπορεί να καταστεί θανάσιμη .
Κυρίως καθετήρες χρησιμοποιούνται επειγόντως ειδικά στην Οξεία νεφρική ανεπάρκεια ή σε ασθενείς με ΧΝΑ που περιμένουν να ωριμάσει η fistula η το μόσχευμα .
Βέβαια οι καθετήρες είναι δημοφιλείς στους ασθενείς επειδή συνδέονται στο μηχάνημα χωρίς τη χρήση βελονών και τα χέρια είναι ελεύθερα κατά τη συνεδρία .
Η AΦ ( αρτηριοφλεβικη επικοινωνία ) fistula είναι η μέθοδος εκλογής για την αιμοκάθαρση .
Για να δημιουργηθεί μια φίστουλα , ένας αγγειοχειρουργός ενώνει μία αρτηρία και μια φλέβα μαζί μέσω μιας αναστόμωσης .
Με αυτή τη παράκαμψη , το αίμα ρέει γρήγορα μέσω της επικοινωνίας ( φίστουλα ) .
Αυτό μπορεί να το αισθανθεί κάποιος βάζοντας το δάκτυλο σε μια ώριμη fistula .
Αυτή η αίσθηση λέγεται ροίζος και παράγει ένα φύσημα ακουστόμε το στηθοσκόπιο πάνω στη φίστουλα .
Οι φίστουλες δημιουργούνται συνήθως στο μη κυρίαρχο χέρι , συνήθως στο αντιβράχιο ( κερκιδική αρτηρία με κεφαλική φλέβα ) ή πάνω από τον αγκώνα ( βραχιόνιος αρτηρία με κεφαλική φλέβα ) .
Μια φίστουλα χρειάζεται ένα χρονικό διάστημα να ωριμάσει ( περίπου δύο-τρεις μήνες ) .
Κατά τη διάρκεια της αιμοκάθαρσης δυο βελόνες εισέρχονται στη φίστουλα , μία να τραβήξει αίμα και μία να το επιστρέψει .
Τα πλεονεκτήματα της Αρτηριο-Φλεβώδους επικοινωνίας είναι η χαμηλή επίπτωση λοιμώξεων , επειδή δεν περιλαμβάνει ξένα υλικά , επιτρέπει λόγω της κατασκευής της υψηλές ροές ( που μεταφράζεται σε πιο δραστική αιμοκάθαρση ) και μια χαμηλή συχνότητα θρόμβωσης .
Οι επιπλοκές είναι λίγες , αλλά αν η φίστουλα έχει υψηλή ροή και το αγγειακό δίκτυο που υποστηρίζει το υπόλοιπο χέρι είναι φτωχό , μπορεί να συμβεί το λεγόμενο σύνδρομο της υποκλοπής όπου το αίμα που εισέρχεται στο άκρο τραβιέται προς τη φιστουλα και επιστρέφει στη γενική κυκλοφορία χωρίς να αιματώσει το υπόλοιπο χέρι .
Αυτό προκαλεί παγωμένο άκρο , επώδυνες κράμπες και αν είναι σοβαρή , ιστική ισχαιμία .
Μια μακροπρόσθεσμη επιπλοκή είναι η εξέλιξη ανευρύσματος , μια διάταση του τοιχώματος της φλέβας που εξασθενεί από την επαναλαμβανόμενη εισαγωγή των βελονών .
Για να μειωθεί ο κίνδυνος ανευρύσματος πρέπει να γίνεται κυκλική εναλλαγή θέσεων της παρακέντησης η χρήση της μεθόδου της `` κουμπότρυπας '' ( σταθερό σημείο ) .
Τα ανεύρυσματα μπορεί να χρειαστούν χειρουργική διόρθωση και μπορεί να βραχύνουν το λειτουργικό χρόνο ζωής της φίστουλας .
Τα AV-ΑΦ ( arteriovenous-αρτηριοφλεβικά ) μοσχεύματα είναι σαν φίστουλες από πολλές απόψεις , εκτός ότι ένα τεχνητό αγγείο ενώνει μία αρτηρία και μία φλέβα .
Το μόσχευμα συνήθως είναι συνθετικό υλικό , συχνά πολυτετραφθοριοαιθυλένιο ( PTFE ) , αλλά μερικές φορές χρησιμοποιείται και μία αποστειρωμένη φλέβα ζώου .
Το μόσχευμα χρησιμοποιείται όταν τα φυσικά αγγεία του ασθενούς δεν επιτρέπουν μία φίστουλα .
Ωριμάζουν γρηγορότερα από τη φίστουλα και μπορεί να είναι έτοιμα μερικές εβδομάδες μετά το σχηματισμό η ακόμα συντομότερα . Όμως έχουν υψηλό κίνδυνο για στένωση που μπορεί να οδηγήσει σε πήγμα και θρόμβωση .
Σαν ξένα σώματα μπορεί να μολυνθούν ευκολότερα .
Τέλος μπορεί να τοποθετηθούν σε περισσότερες θέσεις , επειδή έχουν μεγάλο μήκος , όπως στον μηρό ή στον τράχηλο .
Οι ΑΦ φίστουλες είναι μία έξυπνη και μακράς χρήσης πρόσβαση από τους καθετήρες και τα μοσχεύματα .
Επίσης οι ασθενείς έχουν μεγαλύτερη επιβίωση και έχουν λιγότερες επιπλοκές .
Είναι σε εξέλιξη έρευνα για μηχανοβιολογικά αγγεία αίματος από αυξητικά κύτταρα που παράγουν κολλαγόνο και άλλες πρωτεΐνες και να δημιουργηθούν έτσι φίστουλες .
Υπάρχουν τρεις τύποι αιμοκάθαρσης : συμβατική αιμοδιύλιση , καθημερινή και νυκτερινή αιμοδιύλιση .
Η χρόνια αιμοκάθαρση γίνεται τρεις φορές την εβδομάδα , για περίπου 3-4 ώρες κάθε φορά , όπου το αίμα του ασθενούς τραβιέται μέσω ενός συνδετικού με μια συχνότητα 200-400 ml/λεπτό .
Ο συνδετικός σωλήνας σε μια 14,15,16g βελόνα που εισέρχεται στη φίστουλα ή στο μόσχευμα ή συνδέεται στη μια πόρτα του καθετήρα χωρίς βελόνα .
Το αίμα τότε αντλείται προς το φίλτρο και αφού καθαρισθεί επιστέφει μέσω ενός άλλου συνδετικού σωλήνα στη δεύτερη βελόνα ή πόρτα .
Κατά τη διαδικασία η πίεση του ασθενούς παρακολουθείται και αν πέσει η παρουσιάσει κάποιο άλλο σύμπτωμα χαμηλού όγκου όπως ναυτία , ο νοσηλευτής πρέπει να χορηγήσει επιπλέον υγρά ή φάρμακα από το μηχάνημα .
Η καθημερινή αιμοδιύλιση χρησιμοποιείται από εκείνους τους ασθενείς που κάνουν αιμοκάθαρση στο σπίτι τους .
Είναι λιγότερο στρεσογόνος αλλά απαιτεί πιο συχνές προσπελάσεις των αγγείων .
Είναι απλή με καθετήρα αλλά πιο προβληματική με φίστουλες ή μοσχεύματα .
Γίνεται δύο ώρες κάθε μέρα , έξι μέρες τη βδομάδα .
Η διαδικασία της νυκτερινής αιμοδιύλισης είναι παρόμοια με τη συμβατική εκτός του ότι γίνεται έξι νύχτες τη βδομάδα και 6-10 ώρες τη φορά όταν ο ασθενής κοιμάται .
Το μηχάνημα αιμοκάθαρσης αντλεί το αίμα του ασθενούς προς το φίλτρο .
Τα νεώτερα μηχανήματα της αγοράς είναι πλήρως ηλεκτρονικά και διαθέτουν συστήματα συνεχούς παρακολούθησης των κρισίμων παραμέτρων που περιλαμβάνουν τη ροή αίματος και διαλύματος , την αγωγιμότητα , τη θερμοκρασία και τον έλεγχο του φίλτρου για διαρροή αίματος ή ύπαρξη αέρα . Όταν αναγιγνώσκεται υπέρβαση των ορίων ενεργοποιείται ηχητικός συναγερμός .
Το καθαρό και απιονισμένο ύδωρ είναι απόλυτα κρίσιμο για την αιμοκάθαρση , που θα κατευθυνθεί μέσω της κεντρικής παροχής στο μηχάνημα όπου θα αναμιχθεί με το διάλυμα της αιμοκάθαρσης .
Επειδή οι κατεστραμμένοι νεφροί δεν μπορούν να αποβάλλουν ιόντα ( αλουμίνιο , χλωραμίνη , φθοριούχα , χαλκό και ψευδάργυρο ) που έχουν εισαχθεί από το νερό , που μαζί με μικροβιακά υπολείμματα ή ενδοτοξίνες μπορεί να προκαλέσουν διάφορα συμπτώματα , ακόμη και θάνατο .
Ακόμη και αυτός ο βαθμός κάθαρσης του νερού μπορεί να είναι ανεπαρκής , για αυτό είναι απαραίτητο επιπλέον φιλτράρισμα στο μηχάνημα .
Το φίλτρο της αιμοκάθαρσης είναι μία συσκευή που διηθεί το αίμα .
Σχεδόν όλα τα φίλτρα σήμερα είναι φτιαγμένα από κοίλες τριχοειδείς ίνες σε κυλινδρική δέσμη και είναι τοποθετημένες σε πλαστικό κύλινδρο με τέσσερα ανοίγματα . Ένα άνοιγμα , η πόρτα αίματος σε κάθε άκρο του κυλίνδρου επικοινωνεί με το τέλος της κυλινδρικής δέσμης και αυτό είναι ο `` χώρος αίματος '' του φίλτρου .
Δύο άλλες πόρτες είναι ανοιγμένες στις πλευρές του κυλίνδρου και επικοινωνούν με το χώρο γύρω από τις ίνες , το `` χώρο του διαλύματος '' .
Το αίμα αντλείται μέσα από τις πόρτες του αίματος διαμέσου της δέσμης των πολύ λεπτών ινών , σαν σωλήνες , και το διάλυμα αντλείται από τον άλλο χώρο γύρω από το φίλτρο .
Η διαφορά πίεσης είναι απαραίτητη για τη μετακίνηση υγρών από το αίμα στο χώρο του διαλύματος .
Οι μεμβράνες των φίλτρων διαθέτουν διάφορα μεγέθη πόρων .
Αυτές με μικρούς πόρους λέγονται `` low-flux '' και αυτές με τους μεγαλύτερους , `` high-flux '' .
Μερικά μεγάλα μόρια όπως η βητα-2 μικροσφαιρίνη , δεν μετακινούνται από όλα τα φίλτρα `` low-flux '' .
Οι μεμβράνες των φίλτρων κατασκευάζονται πρωταρχικά από κυτταρίνη .
Η επιφάνεια κάποιων μεμβρανών δεν είναι πολύ βιοσυμβατή και για αυτό έγιναν χημικές μεταβολές ή αναμίξεις υλικών .
Μια άλλη ομάδα μεμβρανών είναι φτιαγμένη από συνθετικά υλικά με τη χρήση πολυμερών όπως πολυσουλφόνη , πολυαμίδη και πολυακριλονιτρίλη κ.ά Αυτές οι συνθετικές μεμβράνες προκαλούν μικρότερη ενεργοποίηση του συμπληρώματος του αίματος σε σχέση με τη κυτταρίνη και οι περισσότερες είναι high-flux .
Η νανοτεχνολογία χρησιμοποιείται στις high-flux μεμβράνες για να δημιουργηθεί ένας ενιαίος τύπος πόρων με στόχο να περνάνε μεγάλα μόρια όπως η βητα-2 μικροσφαιρίνη και οι ουραιμικές τοξίνες ( MΒ 11600 daltons ) χωρίς όμως να διαπερνά η αλβουμίνη ( MΒ ~66400 daltons ) . Όταν χρησιμοποιείται μια μεμβράνη high flux ο ασθενής βελτιώνεται και παρατηρείται αύξηση της επιβίωσης σε αυτούς με χαμηλή λευκωματίνη η διαβητικούς .
Η High-flux αιμοδιύλιση και η συνεχής αιμοδιαδιήθηση ( on-line hemodiafiltration ) έχουν πλεονεκτήματα με μείωση των επιπλοκών από βήτα-2-μικρο σφαιρίνη η οποία λόγω του ΜΒ της δεν καθαίρεται από όλα τα low flux φίλτρα .
Λόγω αυτής της επίδρασης μετά από 5-7 τουλάχιστον χρόνια αιμοκάθαρσης οι ασθενείς μπορούν να παρουσιάσουν σύνδρομο καρπιαίου σωλήνος , κύστεις στα οστά και εναπόθεση αμυλοειδούς σε συνδέσμους και άλλους ιστούς με σοβαρές επιπλοκές όπως σπονδυλαρθροπάθεια και προβλήματα από τον ώμο .
Τα φίλτρα είναι διαφόρων μεγεθών . Ένα μεγάλο φίλτρο με μεγάλη επιφάνεια μπορεί να αποβάλλει περισσότερες διαλυτές ουσίες , ειδικά με υψηλή ροή αίματος .
Επίσης η δραστικότητα του φίλτρου εξαρτάται από τη σταθερά διαπερατότητας της μεμβράνης .
Τα περισσότερα φίλτρα έχουν επιφάνειες από 0,8-2,2 m2 και ροές από 500-1500 ml/λεπτό και έτσι επιτυγχάνεται η μέγιστη κάθαρση , με υψηλές ροές αίματος και διαλύματος .
Το φίλτρο πετιέται μετά τη συνεδρία -- μπορεί όμως και να επαναχρησιμοποιηθεί .
Η επανάχρησή του , αφού καθαριστεί και αποστειρωθεί , έχει οικονομικά πλεονεκτήματα , αλλά η μέθοδος αυτή δεν εφαρμόζεται στην Ελλάδα . αγγειακή πρόσβαση : εκτίμηση της φίστουλας /μοσχεύματος και του χεριού πριν και μετά τη την αιμοκάθαρση , εκτίμηση της βατότητας , της θέσης του καθετήρα και εκπαίδευση του ασθενούς για καθαρισμό της περιοχής και αποφυγή των λοιμώξεων και της θρόμβωσης . επάρκεια αιμοκάθαρσης : εκτίμηση των συμπτωμάτων και σημείων του ασθενούς για ανεπαρκή κάθαρση .