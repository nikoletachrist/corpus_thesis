Η επίθεση όμως γρήγορα αποτελματώθηκε όταν συνάντησε τη δεύτερη και τρίτη γερμανική γραμμή άμυνας , και τερματίστηκε τον Νοέμβριο μετά από βαριές αγγλογαλλικές απώλειες .
Το 1916 , η ολική κινητοποίηση της βιομηχανίας και του πληθυσμού στις εμπόλεμες χώρες είχε ως αποτέλεσμα τη συγκέντρωση αρκετών ανδρών και υλικού για τη διεξαγωγή μιας , όπως ήλπιζαν τα επιτελεία των αντιπάλων , αποφασιστικής επίθεσης .
Ο φον Φάλκενχαϊν , υπολογίζοντας στην υπεροχή της Γερμανίας σε άνδρες και όπλα έναντι της Γαλλίας και επιθυμώντας να προλάβει την εμφάνιση του νέου βρετανικού στρατού , που είχε προκύψει από την γενική επιστράτευση , αποφάσισε να επιτεθεί στον οχυρωμένο τομέα-κλειδί του Βερντέν , με σκοπό να συντρίψει τον γαλλικό στρατό σε έναν πόλεμο φθοράς , που , όπως πίστευε , η Γερμανία θα κέρδιζε .
Η κολοσσιαία Μάχη του Βερντέν ξεκίνησε στις 21 Φεβρουαρίου και συνεχίστηκε μέχρι τον Ιούνιο , αλλά καμία από τις δύο πλευρές , παρά τις τρομερές τους απώλειες , δεν κατόρθωσε να επιτύχει τους σκοπούς της . Έφερε όμως τον γαλλικό στρατό στα πρόθυρα της κατάρρευσης και της ανταρσίας , με αποτέλεσμα η κύρια συμμαχική προσπάθεια να αναληφθεί από τον νέο βρετανικό « Στρατό του Κίτσενερ » στη Μάχη του Σομμ .
Η επίθεση , που ξεκίνησε στις 1 Ιουλίου , υπό τις διαταγές του Στρατηγού Σερ Ντάγκλας Χέιγκ , στοίχισε στους Βρετανούς απώλειες 60.000 ανδρών την πρώτη ημέρα .
Παρά την αυτοθυσία των Βρετανών κληρωτών , την πρωτοφανή συγκέντρωση πυροβολικού , την καινοτόμο χρήση των τανκς , και τη σχετική γερμανική αδυναμία , η επίθεση , που συνεχίστηκε μέχρι τον Νοέμβριο , απέφερε μόνο μια στενή λωρίδα εδάφους , με αντίτιμο συνολικές απώλειες πάνω από ένα εκατομμύριο .
Από γερμανικής πλευράς , οι εκατόμβες του Βερντέν και του Σομμ οδήγησαν στην παραίτηση του Φάλκενχαϊν και την ανάληψη της συνολικής διεύθυνσης του πολέμου από το περίφημο δίδυμο Χίντενμπουργκ-Λούντεντορφ .
Το γερμανικό επιτελείο , μετά τις απώλειες του 1916 , προσανατολίστηκε σε μια αμυντική τακτική για το νέο έτος , και άρχισε την κατασκευή μιας ισχυρής οχυρωματικής γραμμής , της « Γραμμής Χίντενμπουργκ » .
Από τη γαλλική πλευρά , ο Ζοφρ αντικαταστάθηκε τον Δεκέμβριο του 1916 από τον Στρατηγό Ρομπέρ Νιβέλ , ο οποίος επέμεινε και επέβαλε τη διεξαγωγή μιας ακόμα μεγάλης επίθεσης , στην περιοχή Chemin-des-Dames , τον Απρίλιο του 1917 .
Η επίθεση , που έμεινε στην Ιστορία ως η « Επίθεση του Νιβέλ » , αποδείχθηκε καταστροφική .
Οι Γερμανοί είχαν πληροφορηθεί τα γαλλικά σχέδια , και οι οχυρώσεις τους αποδείχθηκαν πολύ ισχυρές .
Οι απώλειες έφτασαν τους 187.000 άνδρες και στάσεις σημειώθηκαν σε πολλές γαλλικές μονάδες .
Ο Νιβέλ απολύθηκε εσπευσμένα και αντικαταστάθηκε από τον ήρωα του Βερντέν , Στρατηγό Φιλίπ Πεταίν , ο οποίος κατάφερε να επαναφέρει τάξη στο στράτευμα με την υπόσχεση ότι θα περιοριζόταν στην άμυνα ( « Θα περιμένουμε τα τανκς και τους Αμερικανούς » ) . Έτσι , η πρωτοβουλία αφέθηκε στις δυνάμεις της Βρετανίας και των αποικιών της .
Οι βρετανικές δυνάμεις ανέλαβαν μια ακόμα κολοσσιαία επίθεση κατά την Τρίτη Μάχη του Υπρ από τον Ιούλιο ως τον Νοέμβριο , όπου κατάφεραν να κατακτήσουν μερικά τετραγωνικά χιλιόμετρα εδάφους , αλλά απέτυχαν να διασπάσουν το γερμανικό μέτωπο .
Περισσότερη επιτυχία σημείωσε η επίθεση στο Καμπραί , όπου η πρωτοφανής μαζική χρήση 400 τανκς επέτρεψε στους Βρετανούς να σημειώσουν γρήγορη πρόοδο .
Λόγω , όμως , των απωλειών από τις τετράμηνες μάχες στο Υπρ , δεν διέθεταν εφεδρείες για να εκμεταλλευτούν την αρχική τους επιτυχία , με αποτέλεσμα οι γερμανικές δυνάμεις , ενισχυμένες με εφεδρείες , να αντεπιτεθούν και να ανακαταλάβουν το απωλεσθέν έδαφος .
Η Ρωσία έστειλε στην ανατολική Πρωσία δύο στρατιές υπό την αρχηγία των Ρένενκαμφ και Σαμσόνοφ , οι οποίες κατέλαβαν σημαντικά εδάφη και ανάγκασαν τις γερμανικές δυνάμεις του Πρίτβιτς να υποχωρήσουν .
Ο Χίντεμπουργκ , όμως , ( που διαδέχτηκε τον Πρίτβιτς ) νίκησε τον Σαμσόνοφ στο Τάννεμπεργκ ( 26 Αυγούστου ) και στα μέσα Σεπτεμβρίου ο Ρώσος στρατηγός Ρένενκαμφ νικήθηκε στη μάχη των Μαζουριανών λιμνών και εκδιώχθηκε από την ανατολική Πρωσία .
Η ρωσική επίθεση , αντίθετα , πέτυχε στη Γαλικία ( Αύγουστος - Σεπτέμβριος ) και οι Αυστριακοί αναγκάστηκαν να συμπτυχθούν στα Καρπάθια .
Και στο ανατολικό μέτωπο ο πόλεμος πήρε μορφή χαρακωμάτων μήκους 900 χλμ. , που εκτείνονταν από τον ποταμό Νιέμεν ως τα ρουμανικά σύνορα .
Το 1915 , τα γερμανικά στρατεύματα του Λούντεντορφ νίκησαν τους Ρώσους στις Μαζουριανές λίμνες ( Φεβρουάριος ) .
Οι Ρώσοι κατέλαβαν το Πρεμίσλ της Γαλικίας ( 22 Μαρτίου ) .
Οι Γερμανοί , όμως , με τη βοήθεια των Αυστροούγγρων στον νότο , νίκησαν τους Ρώσους στο Γκορλίτσε , τους υποχρέωσαν να εκκενώσουν την ανατολική Πρωσία και την Πολωνία και να εγκαταστήσουν νέα αμυντική γραμμή από τη Ρίγα μέχρι το Τσέρνοβιτς στα ρουμανικά σύνορα .
Στον τρίτο χρόνο του πολέμου οι Ρώσοι , αφού ανασυγκρότησαν τις δυνάμεις τους , εξαπέλυσαν επίθεση στην Γαλικία ( Ιούνιος - Σεπτέμβριος ) σε συνδυασμό με την επίθεση στο Σομμ .
Η μάχη αυτή της Γαλικίας είχε ως αποτέλεσμα την καθήλωση των γερμανικών δυνάμεων , τη διάσπαση των αυστριακών γραμμών και την κατάληψη της Βουκοβίνας .
Το 1917 η πλάστιγγα έγειρε κατά των Ρώσων .
Η άσχημη για το ρωσικό στρατό τροπή του πολέμου και η εξαθλίωση του λαού στάθηκαν αφορμές για την έκρηξη της Ρωσικής επανάστασης .
Ο Τσάρος Νικόλαος Β΄ παραιτήθηκε ( 16 Μαρτίου ) και ανέβηκε η σοσιαλδημοκρατική κυβέρνηση του Κερένσκι , η οποία και ήθελε συνέχιση του πολέμου .
Η ρωσική επίθεση στη Γαλικία κατέληξε σε πανωλεθρία .
Οι Γερμανοί έκαναν αντεπίθεση , κατέλαβαν τη Ρίγα ( Σεπτέμβριος ) και απώθησαν στη συνέχεια τους Ρώσους σε όλο το μήκος του μετώπου .
Στη Ρωσία ακολούθησε πλήρης αναρχία μέχρι την επανάσταση του Οκτώβρη και την επικράτηση των μπολσεβίκων .
Η κυβέρνηση του Λένιν , με υπουργό Εξωτερικών τον Τρότσκι , άρχισε να διερευνά τις δυνατότητες υπογραφής ειρήνης με τη Γερμανία .
Στις 15 Δεκεμβρίου υπογράφηκε ανακωχή με τη Γερμανία στο Μπρεστ-Λιτόφσκ και , μετά από λίγους μήνες , ειρήνη ( 3 Μαρτίου 1918 ) .
Με τη συνθήκη του Μπρεστ-Λιτόφσκ η Σοβιετική Ένωση παραιτούνταν από τον έλεγχο της Εσθονίας , της Λιθουανίας , της Πολωνίας και τμήματος της Λευκορωσίας , αναγνώριζε την ανεξαρτησία της Φινλανδίας και παραχωρούσε το Καρς , το Βατούμ και το Αρνταχάν στην Τουρκία .
Εξάλλου , η Ρουμανία , από τον φόβο της απομόνωσης , αναγκάστηκε να προσχωρήσει και αυτή στη Συνθήκη του Μπρεστ - Λιτόφσκ . Έτσι , στο τέλος του 1917 έπαψε πλέον να υπάρχει ανατολικό μέτωπο και σχεδόν όλα τα γερμανικά στρατεύματα μεταφέρθηκαν στο δυτικό , ανακουφίζοντας έτσι το έμψυχο υλικό του δυτικού μετώπου .
Το 1914 οι Αυστριακοί επιτέθηκαν εναντίον της Σερβίας και σημείωσαν αρχικά επιτυχίες , νικώντας στους ποταμούς Σάβο και Δρίνο και στην Κολουμπάρα ( Νοέμβριος ) και αναγκάζοντας τους Σέρβους να εκκενώσουν το Βελιγράδι ( 30 Νοεμβρίου ) .
Οι Σέρβοι , όμως , υπό την αρχηγία του Ραντομίρ Πούτνικ , πέρασαν στην αντεπίθεση , νίκησαν τους Αυστριακούς στη μάχη του Ρούδνικ και ανακατέλαβαν την πρωτεύουσά τους ( 15 Δεκεμβρίου ) .
Ο Τούρκος στρατηγός Εμβέρ πασάς , θεωρώντας πως το συμφέρον της Οθωμανικής Αυτοκρατορίας βρισκόταν με το μέρος της Γερμανίας , υπέγραψε μυστική συνθήκη με αυτήν στις 2 Αυγούστου .
Στις 10 Αυγούστου , δύο γερμανικά καταδρομικά , το « Γκέμπεν » και το « Μπρεσλάου » , μπήκαν στη Μεσόγειο και έγιναν δεκτά στα τουρκικά χωρικά ύδατα .
Ακολούθησε , κατόπιν , εικονική πώλησή τους στην Τουρκία , η οποία στη συνέχεια βομβάρδισε την Οδησσό κι άλλα ρωσικά λιμάνια ( 30 Οκτωβρίου ) .
Η Ρωσία κήρυξε τον πόλεμο κατά της Τουρκίας ( 1 Νοεμβρίου ) και ακολούθησαν οι σύμμαχοί της ( 5 Νοεμβρίου ) , ενώ αγγλικές δυνάμεις αποβιβάστηκαν στον Περσικό κόλπο .
Η είσοδος της Οθωμανικής Αυτοκρατορίας στον πόλεμο είχε ως αποτέλεσμα τη δημιουργία τριών νέων μετώπων ( Καλλίπολης , Καυκάσου , Μεσοποταμίας ) .
Στις 6 Σεπτεμβρίου 1915 το βασίλειο της Βουλγαρίας υπογράφει μυστικά σύμφωνα με Γερμανίκή και Οθωμανική Αυτοκρατορία , και στις 11 Οκτωβρίου επιτίθεται στη Σερβία σχηματίζοντας τριπλό μετωπο εναντίον της , μαζί με την Αυστρουγγαρία .
Στις 15 Οκτώβρη οι Σερβικές δυνάμεις του στρατάρχη Πούτνικ θα ηττηθούν ολοκληρωτικά και υποχωρώντας μέσω του Αλβανικού Γολγοθά θα καταφύγουν σε Κέρκυρα και Θεσσαλονίκη , για αναδιοργάνωση από την Στρατιά της Ανατολής .
Εντωμεταξύ , στις 5 του Οκτώβρη 1915 , τα πρώτα γαλλικά και βρετανικά στρατεύματα από την αποτυχημένη Εκστρατεία της Καλλίπολης ( βλέπε Μεσανατολικό Μέτωπο , παρακατω ) αποβιβάζονται στη Θεσσαλονίκη έπειτα απο πρόσκληση της κυβέρνησης Βενιζέλου για να στηρίξουν την ενεργοποίηση του Εληνοσερβικού Συμφώνου , και να ανοίξουν το Μακεδονικό Μέτωπο , ως Στρατιά της Ανατολής πλέον .
Ο βασιλιάς Κωσταντίνος επιμένει στην ουδετερότητα και διαλύει την κυβέρνηση Βενιζέλου , παρότι είχε μόλις λαβει ψήφο εμπιστοσύνη για τις εξελίξεις αυτές , ριχνοντας τη χωρα σε συνταγματική ανωμαλία και πιο βαθειά στη δίνη του Εθνικού Διχασμού .
Στις 26 Μαΐου του 1916 οι επιτελείς του βασιλιά Κωσταντίνου ( Μεταξάς , Δούσμανης ) παραδίδουν αμαχητί το οχυρό Ρούπελ στις γερμανοβουλγαρικές δυνάμεις , ώστε να επαναβεβαιώσουν την υπόσχεση ουδετερότητας προς τον Κάιζερ , η οποία είχε τρωθεί από την απόβαση της Ανταντ στη Μακεδονία , επτά μήνες νωρίτερα .
Στις 18 Αυγουστου 1916 , οι γερμανοβούλγαρικές δυνάμεις αιχμαλωτίζουν το Δ ' Σώματος Στρατού υπό την αδράνεια των επιτελών του παλατιού και παρά την ουδετερότητα της Ελλάδας , με περισσότερους από 7.000 αξιωματικούς και στρατιώτες να καταλήγουν στο γερμανικό στρατόπεδο του Γκέρλιτς , ανοίγωντας έτσι το δρόμο για τη Β΄ Βουλγαρική Κατοχή της Ανατολικής Μακεδονίας .
Η απώλεια εθνικού εδάφους ωθεί τον Βενιζέλο στις 29 Αυγούστου να κηρύξει το Κίνημα Εθνικής Αμύνης στη Θεσαλονίκη , και να ταχθεί επισήμως στο πλευρό της Συμμάχων της Αντάτ ( 22 Σεπτεμβρίου ) , κλιμακώνοντας τον Εθνικό Διχασμό .
Στις 18 Νοεμβρίου 1916 ξεσπούν τα Νοεμβριανά , όπου Γαλλο-βρετανικές δυνάμεις αποβιβάζονται στην Αθήνα και ακολουθούν αιματηρές συγκρούσεις με φιλοβασιλικούς και αντι-βενιζελικους , απαιτώντας ως αντάλλαγμα τον οπλισμό που χάθηκε στο Ρούπελ και τον αφοπλισμό του Στόλου .
Αν και τυπικά αυτά τα παίρνουν μετά από περίπου 100 νεκρούς εκατέρωθεν , ο ουσιαστικός στοχος της Αντάντ , να εκθρονιστεί ο φιλογερμανός Βασιλιας , δεν επετεύχθει .
Ακολουθεί ναυτικός αποκλεισμός της Νότιας Ελλάδας και αναγνωριση της Κυβέρνησης Εθνικής Αμύνης του Κράτους της Θεσσαλονίκης , όπου και αρχίζουν να συγκεντρώνονται πλέον εντατικότερα δεκάδες μεραρχίες της Αντάντ στην Συμμαχική Στρατιά της Ανατολής .
Η πρώτη επιθετική ενέργεια της Στρατιάς της Ανατολής με ελληνική πρωτοβουλία θα γίνει στο Ραβινέ , τον Απρίλιο του 1917 , από αμυνίτες αξιωματικούς και οπλίτες .
Στις 27 Μάη 1917 νέα απόβαση της Αντάντ στον Πειραιά αναγκάζει τον Βασιλιά Κωνσταντίνο σε εκθρόνιση και στις 13 Ιούνη επαναφέρει το Βενιζέλο ως πρωθυπουργό , επανενώνοντας , φαινομενικά , την Ελλάδα , υπό Γάλλο Αρμοστή Ζοννάρ όμως .
Στις 28 Ιουνίου 1917 η Ελλάδα μπήκε στον πόλεμο , και η κυβέρνηση του Ελευθέριου Βενιζέλου συγκέντρωσε 300.000 στρατιώτες που εντάχθηκαν κατά το μεγαλύτερο μέρος τους στο αγγλογαλλικό στράτευμα που πολεμούσε στο Μακεδονικό Μέτωπο , αποκτώντας έτσι σε μεγαλύτερο βαθμό καποιον έλεγχο στο μέτωπο .
Στις 30 Μαΐου 1918 δίνεται η αποφασιστική μάχη στο Σκρα ντι Λέγκεν , γνωστή και ως « μάχη του Σκρα » , με ολοκληρωτική νίκη των ελληνικών δυνάμεων .
Μετά τη μάχη του Ντόμπρο Πόλε , στις 18 Σεπτέμβρη του 1918 η Βουλγαρία συνθηκολογεί ενώ η Τουρκία τον Οκτώβριο του 1918 .
Ο αγγλογαλλικός στρατός καταλαμβάνει την Κωνσταντινούπολη και μαζί του εγκαθίσταται σ ' αυτήν ένα άγημα ελληνικού στρατού με αρχηγό τον Λεωνίδα Παρασκευόπουλο .
Συγχρόνως , ο ελληνικός στόλος , με ναυαρχίδα το θωρηκτό Αβέρωφ , αγκυροβολούσε στον Βόσπορο .
Στις 26 Απριλίου 1915 η Ιταλία υπέγραψε συμφωνία με την Αγγλία , τη Γαλλία και τη Ρωσία και μπήκε στον πόλεμο στο πλευρό της Αντάντ .
Στις 23 Μαΐου κήρυξε τον πόλεμο κατά της Αυστροουγγαρίας .
Οι Ιταλοί , με την καθοδήγηση του στρατηγού Καντόρνα , πραγματοποίησαν τέσσερις επιθέσεις κατά μήκος της πεδιάδας του Ιζόντσο και καθήλωσαν εκεί μεγάλες δυνάμεις Αυστριακών , χωρίς να έχουν ιδιαίτερες επιτυχίες .
Το 1916 , η Ιταλία επιχείρησε την πέμπτη επίθεση στο Ιζόντσο ( Μάρτιος ) με απαίτηση της Γαλλίας , που αποσκοπούσε στην παρεμπόδιση της μεταφοράς αυστριακού στρατού στο Βερντέν .
Στα μέσα Μαΐου οι Αυστριακοί εξαπέλυσαν αντεπίθεση στο Τρεντίνο .
Οι Ιταλοί , όμως , με την έκτη επίθεση στο Ιζόντσο ( Αύγουστος ) συνέτριψαν τους Αυστριακούς και κατέλαβαν την Γκορίτσια .
Ενθαρρυμένη η Ιταλία κήρυξε στις 28 Αυγούστου τον πόλεμο κατά της Γερμανίας .
Το 1917 , ο Ιταλός στρατηγός Καντόρνα εξαπέλυσε στο Ιζόντσο άλλες δυο επιθέσεις ( Μάιος - Αύγουστος ) χωρίς ιδιαίτερα εδαφικά κέρδη .
Με τη βοήθεια των Γερμανών οι Αυστριακοί εξαπέλυσαν αντεπίθεση στην πεδιάδα της Βενετίας ( Οκτώβριος - Νοέμβριος ) , νίκησαν τους Ιταλούς στο Καπορέτο ( 24 Οκτωβρίου ) και τους υποχρέωσαν να συμπτυχθούν στο Πιάβε .
Μετά την πανωλεθρία του Καπορέτο , ο Καντόρνα αντικαταστάθηκε από το στρατηγό Ντιάζ και αποφασίστηκε από τους Συμμάχους η αποστολή ενισχύσεων στην Ιταλία .
Μετά τις τελευταίες εξελίξεις , έγινε πια επιτακτική η ανάγκη να συντονιστούν οι συμμαχικές προσπάθειες και στη σύσκεψη του Ραπάλο ( 6 Νοεμβρίου ) αποφασίστηκε η συγκρότηση διασυμμαχικού πολεμικού συμβουλίου στις Βερσαλίες , που αποτελούνταν από μόνιμους στρατιωτικούς αντιπροσώπους των συμμαχικών δυνάμεων .
Το 1918 , τα ιταλικά στρατεύματα απέκρουσαν τον Ιούνιο τις επιθέσεις των Αυστριακών στο Τρεντίνο και στο Πιάβε .
Στις 24 Οκτωβρίου οι Ιταλοί εξαπέλυσαν επίθεση νίκησαν τους Αυστριακούς στο Βιτόριο Βένετο ( 29 Οκτωβρίου ) και τους καταδίωξαν .
Στις 3 Νοεμβρίου η Αυστρία αναγκάστηκε να υπογράψει την ανακωχή της Πάντοβα , αποδεχόμενη όλους τους όρους της Ιταλίας .
Στο μεταξύ , τον Οκτώβριο , ξέσπασε επανάσταση στην Αυστροουγγαρία και στις 13 Νοεμβρίου ο αυτοκράτορας Κάρολος Α΄ παραιτήθηκε .
Η Αυστροουγγρική αυτοκρατορία διαλύθηκε και δημιουργήθηκαν δύο χωριστά κράτη , η Αυστρία και η Ουγγαρία .
Οι διάφορες εθνικές μειονότητες διακήρυξαν την ανεξαρτησία τους .
Οι Τσέχοι ενώθηκαν με τους Σλοβάκους και ανακήρυξαν την Τσεχοσλοβακική Δημοκρατία ( 15 Νοεμβρίου ) , ενώ οι Κροάτες κι οι Σλοβένοι ενώθηκαν με τη Σερβία ( που θα ονομαστεί Γιουγκοσλαβία ) .
Στις αρχές Νοεμβρίου 1914 η Οθωμανική Αυτοκρατορία εισήλθε στον πόλεμο , στο πλευρό των Κεντρικών Δυνάμεων .
Το γεγονός αυτό ενίσχυσε ιδιαίτερα την θέση τους , λόγω των στρατηγικών περιοχών που κατείχε και ιδιαίτερα των Στενών .
Αφαιρούσε και τη δυνατότητα για εφοδιασμό της Ρωσίας σε πολεμικό υλικό από τους Άγγλους και Γάλλους .
Τον Νοέμβριο του 1914 καταλήφθηκε η νότια περιοχή του Ιράκ ( Βασόρα ) που ανήκε μέχρι τότε στους Οθωμανούς .
Για την εξασφάλιση θαλάσσιου δρόμου επικοινωνίας με τη Ρωσική Αυτοκρατορία η Γαλλία και η Αγγλία αποφάσισαν να καταλάβουν τα στενά των Δαρδανελλίων με αποβατική ενέργεια , αρχικά στην Καλλίπολη .