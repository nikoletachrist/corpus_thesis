Γενικότερα , οι Ορυκτές Πρώτες Υλες ( ΟΠΥ , `` Mineral resources '' ) είναι συγκεντρώσεις ορυκτών ή πετρωμάτων , όχι απαραίτητα μεταλλευμάτων , των οποίων τα ποιοτικά και ποσοτικά χαρακτηριστικά και οι ιδιότητες , δικαιολογούν την εκμετάλλευσή τους και το συνακόλουθο οικονομικό ενδιαφέρον για χρήση στη βιομηχανία , την ενέργεια , το εμπόριο .
Οι Ορυκτές Πρώτες Υλες ( ΟΠΥ ) ανήκουν στην ευρύτερη κατηγορία των φυσικών πόρων ( `` natural resources '' ) και μάλιστα των μη ανανεώσιμων φυσικών πόρων .
Υφίστανται τμήματα του στερεού φλοιού της γης ή της επιφάνειας της γης ή του πυθμένα της θάλασσας , όπου εξαιτίας διάφορων γεωλογικών διεργασιών , έχει προκληθεί εμπλουτισμός σε χρήσιμα ορυκτά ή μέταλλα ή γενικά χημικές ενώσεις σε τέτοιο βαθμό , ώστε η ποιότητά και η ποσότητά τους να δικαιολογούν την οικονομική αξιοποίησή τους .
Αυτά ακριβώς τα τμήματα συνιστούν τα « κοιτάσματα » των χρήσιμων ορυκτών ή μεταλλευμάτων ή γενικά χρήσιμων ενώσεων .
Η έννοια του κοιτάσματος είναι στενά συνδεδεμένη με τη δυνατότητα εκμετάλλευσης των ορυκτών πρώτων υλών .
H Κοιτασματολογία είναι ο κλάδος των γεωεπιστημών που ασχολείται με την έρευνα εντοπισμού κοιτασμάτων , τη μελέτη των χαρακτηριστικών τους , την αξιολόγησή τους και την ενδεχόμενη περιβαλλοντική επικινδυνότητά τους .
Οι συγκεντρώσεις χωρίς άμεσο οικονομικό ενδιαφέρον συνιστούν τις λεγόμενες `` εμφανίσεις '' ( π.χ . εμφάνιση αμιάντου ) .
Τα διάφορα ορυκτά τα οποία βρίσκονται μαζί με τα αξιοποιήσιμα σε ένα κοίτασμα ή μετάλλευμα και δεν παρουσιάζουν οικονομικό ενδιαφέρον ονομάζονται σύνδρομα ( `` gangue minerals '' ) .
Η Μεταλλευτική έρευνα που ασχολείται ειδικότερα με την έρευνα εντοπισμού των μεταλλευμάτων , περιλαμβάνει ένα ευρύ φάσμα δραστηριοτήτων , από τη γεωλογική χαρτογράφηση επιφανειών με αεροφωτογράφηση μέχρι αντιπροσωπευτική δειγματοληψία εδαφών .
Συγκεκριμένα , περιλαμβάνει σύγχρονες γεωφυσικές μεθόδους , δηλ . με την εξέταση ανωμαλιών σε φυσικές ιδιότητες γεωλογικών σωμάτων , κλπ . οι οποίες συμπληρώνονται από την γεωχημική έρευνα δηλ . όπου αναζητούνται ανωμαλίες στην συγκέντρωση και κατανομή ιχνοστοιχείων στα εδάφη και τα νερά .
Οταν από τις ανωτέρω ερευνητικές μεθόδους/τεχνικές , εντοπισθεί μετάλλευμα ή γενικότερα ενδιαφέρων γεωλογικός σχηματισμός , η μεταλλευτική έρευνα περνά στην επόμενη φάση της αξιολόγησης .
Ο Ιστός ( structure ) εκφράζει τη μορφή , το βαθμό κρυστάλλωσης καθώς και τον τρόπο σύνδεσης των ορυκτών που συνιστούν το μετάλλευμα .
Οι ιστοί των μεταλλευμάτων με βάση τους μορφολογικούς χαρακτήρες διακρίνονται σε : 1 .
Απλοί κοκκώδεις ιστοί όταν τα ορυκτά εφάπτονται μεταξύ τους μέσα στο μετάλλευμα όπως σε ένα μωσαϊκό .
Οι ιστοί αυτοί μπορεί να είναι : α.
Αλλοτριόμορφοι ιστοί όταν τα ορυκτά φαίνονται ως κοκκώδη συσσωματώματα χωρίς ιδιομορφία β.
Υποδιόμορφοι ιστοί με μερική ιδιομορφία ορυκτών γ.
Πανιδιόμορφοι ιστοί , με ορυκτά σε πλήρη ιδιομορφία δ.
Πορφυριτικοί ιστοί με μεγάλους ιδιόμορφους κρυστάλλους ( φαινοκρύσταλλοι ) σε ακανόνιστη κύρια μάζα ( matrix ) . 2 .
Συμπλεκτικοί ιστοί όταν υφίσταται αλληλοδιείσδυση των κρυστάλλων ή των κόκκων των διαφόρων ορυκτών .
Οι ιστοί αυτοί μπορεί να είναι : α.Πλεγματοειδείς με δοκοειδείς ή βελονοειδείς κρυστάλλους σε πλέγμα του οποίου τα διάκενα πληρώνονται από έτερο ορυκτό β.
Μυρμηκιτικοί ή γραφικοί ιστοί με λεπτομερή ανάμειξη δυο ορυκτών γ.
Ιστοί απόμειξης ( exsolution ) στερεών διαλυμάτων δ.
Ποικιλτικοί ιστοί ε.
Αρτεριτικοί ιστοί όπου υπάρχει διείσδυση ενός ορυκτού με μορφή φλεβιδίων μέσα σε άλλο ορυκτό στ .
Διαβλαστικοί ιστοί όπου έχουμε λεπτομερείς ινώδεις κρυστάλλους σε ακατάστατη ανάμειξη μεταξύ τους .
Τέλος , με βάση το μέγεθος των συστατικών οι ιστοί μπορεί να είναι α ) Ισοδιαμετρικοί , όταν έχουμε το ίδιο μέγεθος κρυστάλλων για το σύνολο των συστατικών και β.
Ανισοδιαμετρικοί , όταν έχουμε διαφορετικό μέγεθος κρυστάλλων .
Η Υφή ( texture ) αναφέρεται κυρίως στον τρόπο με τον οποίο τα διάφορα ορυκτολογικά συστατικά του μεταλλεύματος διατάσσονται στο χώρο , καθώς και τη μορφή που προκύπτει τελικά από την πλήρωση του χώρου από αυτά .
Οι υφές των μεταλλευμάτων με βάση τους μορφολογικούς χαρακτήρες διακρίνονται σε : 1 .
Ακανόνιστες ή κοκκώδεις υφές όπου δεν υφίσταται κανείς προσανατολισμός των ορυκτολογικών συστατικών του μεταλλεύματος . 2 .
Προσανατολισμένες υφές όπου έχουμε προσανατολισμό που είτε συμπίπτει με την κρυσταλλογραφική διεύθυνση του ορυκτού είτε όχι .
Εδώ διακρίνονται περαιτέρω : α.
Ινώδης υφή , Φυλλώδης υφή , Kοκκώδης υφή , Ακτινοειδής υφή , Συγκεντρική ή φλοιώδης υφή 3 .
Σύνθετες υφές , όπου ο προσανατολισμός των ορυκτών είναι πιο σύνθετος με εναλλαγές σε στρώματα ( ρυθμικές στρωματοειδείς-ταινιοειδείς υφές ) .
Με βάση την προκύπτουσα μορφή από την πλήρωση του χώρου διακρίνονται : Συμπαγείς , πορώδεις – κοκκώδεις , σαχκαρώδεις , πλεγματοειδείς , κυψελώδεις ή σκωριώδεις , ορυκταμυγδαλοειδείς και Γεώδεις υφές .
Η μελέτη του ιστού και της υφής των μεταλλευμάτων συμβάλει τόσο στην ερμηνεία του τρόπου αλλά και των συνθηκών γένεσης των κοιτασμάτων , διευκρινίζει σε μεγάλο βαθμό τη σειρά απόθεσης των περιεχομένων ορυκτών και γενικότερα υποβοηθεί τη λήψη αποφάσεων για την μετέπειτα επεξεργασία του μεταλλεύματος ( μεθοδολογία εμπλουτισμού κλπ ) .
Η περιεκτικότητα του μεταλλεύματος σε χρήσιμο μέταλλο αποτελεί αποφασιστικό παράγοντα , ώστε να χαρακτηρίζεται ως οικονομικά βιώσιμη η εξόρυξη του μεταλλεύματος και εν συνεχεία η εφαρμογή μεταλλουργικής κατεργασίας για την εξαγωγή του μετάλλου .
Περαιτέρω , η εκμεταλλευσιμότητα και οικονομική βιωσιμότητα ενός μεταλλεύματος , επηρεάζεται από διάφορους επιπλέον παράγοντες όπως : η γεωγραφική θέση εντοπισμού και η μορφολογία του κοιτάσματος , η αναμενόμενη προς εξόρυξη ποσότητα , η μέθοδος της εξόρυξης κι εν συνεχεία κατεργασίας , το κόστος της παραγωγής , η τιμή του τελικού προϊόντος , το επιπλέον κόστος της περιβαλλοντικής αποκατάστασης , η πιθανή επιβολή τελών ( royalties ) επί των δικαιωμάτων εξόρυξης .
Στην αρχική εκτίμηση της οικονομικής βιωσιμότητας των μεταλλευμάτων , συνυπολογίζονται δεδομένα από την έρευνα εντοπισμού και εν συνεχεία γίνεται η έκθεση αξιολόγησης ( mineral assessment ) .
Η αξιολόγηση συνίσταται σε υπολογισμό της ποσότητας του μεταλλεύματος και προσδιορισμό της ποιότητας του περιεχομένου μετάλλου με τη βοήθεια δεδομένων βάθους από γεωτρήσεις ή άλλα ερευνητικά έργα ( π.χ . ερευνητικές τρανσέρες , φρέατα , αύλακες ) ή σε συνδυασμό με άλλες τεχνικές ( π.χ . γεωφυσικές διασκοπήσεις , κοιτασματολογικά στοιχεία ) , δειγματοληψία και εν συνεχεία εργαστηριακές αναλύσεις καθώς και δοκιμές σε αντιπροσωπευτικά ληφθέντα δείγματα .
Για την αποφυγή λαθών κατά την αξιολόγηση , σε χώρες με μεταλλευτική παράδοση ( π.χ .
Καναδάς , Αυστραλία ) έχουν καταρτισθεί « Kώδικες » ( codes ) για την προτυποποίηση της διαδικασίας καταγραφής των αποτελεσμάτων αξιολόγησης και ταξινόμησης των διαφόρων ορυκτών και μεταλλευμάτων .
Τα κυριότερα μεταλλεύματα και περιεχόμενα ορυκτά της μεταλλευτικής/μεταλλουργικής βιομηχανίας είναι : Θειούχο ( Pyrrotine ) Λατερίτης ( Limonite type ) Λατερίτης ( Garnierite type ) ( Fe1-xNi ) S Οξειδωμένες Ενώσεις Οξειδωμένες Ενώσεις Chalcopyrite Malachite CuFeS2 Cu2CO3 ( OH ) 2 Magnetite Fe3Ο4 Ilmenite FeΟ·TiO2 Cerussite Αnglesite PbCO3 PbSO4 ( Ψευδαργύρου , Μολύβδου , Σιδήρου ) Sphalerite Pyrite ZnS FeS2 ( συνήθως μαζί με Au και Ag ) Μεταλλευτικά ορυκτά ή Μεταλλεύματα , σύμφωνα με τις διατάξεις του άρθρου 2 του μεταλλευτικού κώδικα , ( Ν.Δ . 210/1973 , ΦΕΚ 277/Α/73 ) , όπως ισχύει , θεωρούνται οι κάτωθι ορυκτές ύλες : α ) Τα μέταλλα σε αυτοφυή κατάσταση ( χαλκός , χρυσός κλπ ) β ) Οι ενώσεις όλων των μετάλλων ( αργιλίου , αργύρου , αρσενικού , αντιμονίου , βαναδίου , βαρίου , βισμουθίου , βολφραμίου , , καλίου ζιρκονίου , καδμίου , κασσιτέρου , κοβαλτίου , λευκόχρυσου , μαγγανίου , μαγνησίου , μολυβδαινίου , μολύβδου νικελίου , σιδήρου , στροντίου , τιτανίου , υδραργύρου , χαλκού , χρυσού , χρωμίου , ψευδαργύρου κλπ ) γ ) Τα ορυκτά των μετάλλων της ομάδος των σπανίων γαιών . δ ) τα ορυκτά των ραδιενεργών στοιχείων . ε ) το αυτοφυές θείο , ο γραφίτης , ο φωσφορίτης , ο φθορίτης , ο αμίαντος , ο τάλκης , ο αλουνίτης , ο μαρμαρυγίας , οι άστριοι , οι στυπτηρίοι , το ορυκτό χλωριούχο νάτριο , οι ενώσεις βορίου , χρωμίου και ιωδίου , το σήπιο , ο δολομίτης με περιεκτικότητα σε οξείδιο του μαγνησίου μεγαλύτερη του 21 % . στ ) οι πολύτιμοι λίθοι ζ ) όλες οι στερεές καύσιμες πρώτες ύλες , περιλαμβανομένης και της τύρφης ( ποάνθρακας ) η ) οι φυσικές εναποθέσεις οργανικών λιπασμάτων . θ ) οι υδρογονάνθρακες κάθε είδους σε στερεά , υγρή ή αεριώδη κατάσταση , καθώς και τα προϊόντα οξειδώσεων αυτών ( οζοκηρίτης , άσφαλτος , πισσάσφαλτος , πισσασφαλτοφόροι ασβεστόλιθοι και σχιστόλιθοι κλπ ) . ι ) οι ρητινώδεις ορυκτές ύλες ια ) Το αέριο ήλιο και τα γηγενή αέρια ιβ ) « το γεωθερμικό δυναμικό » Οσα από τα ανωτέρω « Μεταλλευτικά Ορυκτά » χρησιμοποιούνται και για την παραγωγή ενέργειας χαρακτηρίζονται ως « ενεργειακά » ορυκτά ( « γεωθερμικά ρευστά » , « ορυκτοί άνθρακες » , « φυσικό αέριο » , « πετρέλαιο » και τα `` ραδιενεργά ορυκτά '' ( π.χ . το ουράνιο ) .
Η ανωτέρω διάκριση αυτή είναι καθαρά νομική - συμβατική - και δεν βασίζεται πάντα σε επιστημονικά δεδομένα αλλά σε οικονομικά κυρίως κριτήρια .
Για παράδειγμα πολλά ορυκτά όπως ο τάλκης , ο φθορίτης , ο αμίαντος , οι άστριοι , ο λευκόλιθος τα οποία αν κατηγοριοποιηθούν με επιστημονικά κριτήρια αλλά και από πλευράς χρήσεών τους θεωρούνται ως βιομηχανικά ορυκτά , εντούτοις ο νομοθέτης τα κατέταξε στα μεταλλεύματα .
Σε αντίθεση με τα λατομικά ορυκτά , το δικαίωμα έρευνας και εκμετάλλευσης μεταλλευμάτων δεν ανήκει στον ιδιοκτήτη του εδάφους αλλά είτε ανήκει αποκλειστικά στο δημόσιο είτε παραχωρείται με Προεδρικό Διάταγμα , με το οποίο συνιστάται το δικαίωμα κυριότητος επί μεταλλείου ή δικαίωμα μεταλλειοκτησίας .
Το δε δικαίωμα μεταλλειοκτησίας είναι , σύμφωνα με το άρθρο 65 του ισχύοντος Μεταλλευτικού Κώδικα ( Ν.Δ . 210/73 ΦΕΚ Α ’ 277 ) , αυτοτελές εμπράγματο δικαίωμα όλως διακεκριμένο από το επίσης εμπράγματο δικαίωμα της εδαφοκτησίας , δηλ . της κυριότητας επί του εδάφους .
Στο δημόσιο ανήκει το δικαίωμα έρευνας και εκμετάλλευσης των ραδιενεργών και ενεργειακών ορυκτών , της σμύριδας , του ορυκτού άλατος , των γηγενών αερίων και των φυσικών λιπασμάτων τα οποία θεωρούνται ως `` εξηρημένα υπέρ του δημοσίου '' ορυκτά .
Ακόμη στο δημόσιο ανήκει το δικαίωμα έρευνας και εκμετάλλευσης των λοιπών μεταλλευμάτων που εντοπίζονται στον Ελληνικό υποθαλάσσιο χώρο ( άρθρο 106 παρ . 1 του Συντάγματος ) , στους πυθμένες των λιμνών καθώς και σε ορισμένες περιοχές που καλούνται `` μεταλλευτικές περιοχές του δημοσίου '' και που περιήλθαν σε αυτό με διάφορους τρόπους : α ) βρίσκονται σε περιοχές στις οποίες το Δημόσιο έχει διενεργήσει έρευνες κατ ' αποκλειστικότητα ( π.χ . με τις διατάξεις του Ν.Δ . 4433/1964 ) β ) προέρχονται από έκπτωση μεταλλειοκτητών στους οποίους είχε παραχωρηθεί στο παρελθόν το δικαίωμα έρευνας κι εκμετάλλευσης .
Το Δημόσιο ασκεί τα μεταλλευτικά του δικαιώματα είτε δι ’ αυτεπιστασίας είτε με εκμίσθωση κατόπιν διαγωνισμού ή με σύμβαση που κυρώνεται με ειδικό νόμο ή , σε εξαιρετικές περιπτώσεις , με απευθείας σύμβαση .
Στην Κύπρο , σύμφωνα με τους σχετικούς `` Περί Μεταλλευμάτων και Λατομείων Νόμους '' η ιδιοκτησία και ο έλεγχος όλων των μεταλλευμάτων ανήκουν στο κράτος .
Ουδείς έχει το δικαίωμα να διεξάγει οποιαδήποτε έρευνα ή μεταλλευτική εργασία σε οποιαδήποτε γης εντός της επικρατείας της Δημοκρατίας της Κύπρου ( συμπεριλαμβανομένων και των μεταλλευμάτων εκείνων εντός της αποκλειστικής οικονομικής ζώνης ) , εάν δεν του χορηγηθεί εκ των προτέρων σχετική Ερευνητική Άδεια ή Μεταλλευτική Μίσθωση από την αρμόδια επισπεύδουσα αρχή .
Ο διαχωρισμός της εδαφικής κυριότητας από το δικαίωμα χρήσης γης για μεταλλευτικούς σκοπούς , αποτελεί πρακτική των νομικών συστημάτων τόσο στην ΕΕ όσο και παγκοσμίως .
Ανάλογα με την επικρατούσα πολιτικο-οικονομική-κοινωνική πραγματικότητα , η κάθε Χώρα διαφυλάττει τα συμφέροντά της , είτε οικονομικά , είτε γεωπολιτικά , τα οποία σχετίζονται με τον ορυκτό πλούτο και την μεταλλευτική εκμετάλλευση .
Προς την κατεύθυνση αυτή κάθε δικαιικό σύστημα είτε εστιάζει στην επιβολή ειδικών τελών επί της μεταλλειοκτησίας ( `` mining royalties '' ) , είτε σε μέτρα ελέγχου και διαχείρισης των ημεδαπών συμμετοχών σε αλλοδαπές οικονομικές οντότητες , με την Αφρική να επιβάλλει γενικά εθνική συμμετοχή σε αλλοδαπούς φορείς επενδύσεων σε ποσοστό 10-51 % .
Ειδικότερα , στα ομοσπονδιακά κράτη , όπως π.χ . η Αυστραλία και ο Καναδάς , αποδίδονται περαιτέρω εξουσίες και δικαιώματα στα επιμέρους ομόσπονδα κρατίδια .
Στις ΗΠΑ υπάρχουν περισσότεροι από 36 ομοσπονδιακοί νόμοι που καλύπτουν όλες τις μεταλλευτικές δραστηριότητες .
Πλέον των ομοσπονδιακών νόμων , που καλύπτουν τομείς όπως αυτοί που ακολουθούν , κάθε Πολιτεία έχει νόμους και κανονισμούς , τους οποίους οφείλουν τα τηρούν όλες οι μεταλλευτικές εταιρείες : Η εξόρυξη των μεταλλευμάτων πραγματοποιείται είτε με υπόγειες μεθόδους εξόρυξης είτε με επιφανειακή εκμετάλλευση , συνήθως με την μέθοδο ορθών βαθμίδων με ανοικτή ή κλειστή εκσκαφή .
Η εξόρυξη διενεργείται με τη χρήση εκρηκτικών υλών σύμφωνα με τον κύκλο εργασίας : όρυξη και γόμωση διατρημάτων , πυροδότηση και εν συνεχεία φόρτωση-μεταφορά του εξορυγμένου υλικού .
Ολες οι δραστηριότητες είναι πλέον εντόνως μηχανοποιημένες και αυτοματοποιημένες , ενώ ο χειρισμός των μηχανημάτων γίνεται από εξειδευμένο προσωπικό .
Η φόρτωση του εξορυγμένου υλικού γίνεται με τη χρήση κατάλληλου μηχανολογικού εξοπλισμού ( π.χ . ελαστιχοφόροι φορτωτές ) σε ειδικά χωματουργικά φορτηγά ( π.χ . τύπου Dumper ) , τα οποία και μεταφέρουν το υλικό είτε προς απόρριψη σε -κατάλληλα αδειοδοτημένους προς τούτο χώρους- αν είναι στείρο υλικό ή προς περαιτέρω επεξεργασία αν πρόκειται για χρήσιμο μετάλλευμα .
Η επεξεργασία των μεταλλευμάτων για την παραγωγή μετάλλων , συνήθως περιλαμβάνει : Μηχανική προετοιμασία/επεξεργασία ( θραύση , λειοτρίβηση , κοσκίνηση , κοκκομετρική ταξινόμηση κλπ ) του μεταλλεύματος , Εμπλουτισμό των μεταλλευμάτων ( π.χ .
Βαρυτομετρικός διαχωρισμός , επίπλευση κλπ ) ή/και Μεταλλουργική κατεργασία ( π.χ . πυρομεταλλουργία , υδρομεταλλουργία ) .
Στην ΕΕ , όλες οι κατεργασίες οφείλουν να εδράζονται στις `` Βέλτιστες Διαθέσιμες Τεχνικές '' ( BAT ) , όπως ορίζεται στην Οδηγία 2006/21/EC , με στόχο την διενέργεια ασφαλών και περιβαλλοντικά συμβατών εξορυκτικών εργασιών .
Για παράδειγμα , το μεταλλείο της Kiruna στη Β.
Σουηδία , από τα μεγαλύτερα υπόγεια μεταλλεία και από τα γνωστότερα του κόσμου , στο οποίο η εκμετάλλευση πραγματοποιείται για πάνω από 100 χρόνια ( ξεκίνησε το 1898 ) και όπου παράγονται ετησίως πάνω από 25 εκατ . τόννοι σιδηρομεταλλεύματος από την Σουηδική εταιρεία Luossavaara-Kiirunavaara Aktiebolag ( LKAB ) .
To ορυχείο Bingham Canyon , ορυχείο χαλκού-χρυσού της Rio Tinto , στη Γιούτα των Ηνωμένων πολιτειών ( ΝΔυτικά του Salt Lake City ) θεωρείται ως το μεγαλύτερο επιφανειακό ορυχείο στον κόσμο , με διάμετρο εκσκαφής πάνω από 4 χλμ , και βάθος πάνω από 1200 μέτρα .
Από το ορυχείο αυτό που λειτουργεί συνεχώς από το 1903 έχουν παραχθεί συνολικά πάνω από 17 εκατ . τόνοι χαλκού καθώς και περισσότεροι από 700 τόνοι χρυσού και 6000 τόνοι αργύρου ( μέχρι το 2004 ) .Για την εξαγωγή του χαλκού από τα οξειδωμένα ορυκτά με μέση περιεκτικότητα 0.56 % σε Cu , εφαρμόζεται υδρομεταλλουργική μέθοδος ( εκχύλιση σε σωρούς με θεικό οξύ και στην συνέχεια ηλεκτρόλυση ) η οποία επιτρέπει την ανάκτηση του χαλκού με καθαρότητα πάνω από 99,9 % .
Τα σημαντικά , παγκόσμιας κλάσης , μεταλλεύματα χαλκού-χρυσού της Χιλής υφίστανται εκμετάλλευση από την κρατική codelco , την μεγαλύτερη παραγωγό χαλκού στον κόσμου , στα ορυχεία El Teniente και Chuquicamata .
Το El Teniente , το οποίο είναι υπόγειο μεταλλείο με σήραγγες μήκους πάνω από 3.000 χιλιόμετρα και σε λειτουργία από το 1905 , θεωρείται ως το μεγαλύτερο υπόγειο μεταλλείο του κόσμου , ενώ το ορυχείο της Chuquicamata είναι εφάμιλλο του ορυχείου Bingham Canyon τόσο σε μέγεθος και παραγωγική δραστηριότητα , όσο και έτη λειτουργίας .
Η Ελλάδα παρουσιάζει έντονη μεταλλογενετική δράση κι ανάλογο μεταλλευτικό ενδιαφέρον .
Πολλά από τα μεταλλεύματα που διαθέτει υπόκεινται σε εντατική και συστηματική εκμετάλλευση , ενώ υπάρχουν και άλλα για τα οποία δεν έχει ακόμα ερευνηθεί η εκμεταλλευσιμότητά τους .
Τα πλουσιότερα μεταλλεύματα με μεγάλη οικονομική αξία για την Ελλάδα , είναι : οι βωξίτες , τα μεταλλεύματα σιδηρονικελίου , οι χρωμίτες , τα μεταλλεύματα του μαγνησίου ( λευκόλιθος ) , του μαγγανίου ( πυρολουσίτης ) , τα πολυμεταλλικά κοιτάσματα ( μικτών θειούχων γαληνίτη , σφαλερίτη και σιδηροπυρίτη - αργύρου - χρυσού - χαλκού ) της Χαλκιδικής ( περιοχή Κασσάνδρας ) και της περιοχής της Θράκης ( περιοχή Περάματος και Σαππών ) .