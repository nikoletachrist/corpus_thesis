Επίσης , εν μέσω γιορτής για την επιστροφή τους στο σπίτι , ο Μούσου γίνεται και πάλι θεματοφύλακας της οικογένειας Φα από τους προγόνους .
Το 1989 , τα Walt Disney Feature Animation στούντιο της Disney στη Φλόριντα είχαν ανοίξει με 40-50 υπαλλήλους , με βασικό σκοπό την ανάπτυξη ταινιών κινουμένων σχεδίων μικρού μήκους .
Ωστόσο , μέχρι τα τέλη του 1993 και μετά από αρκετές συμμετοχές των στούντιο στην παραγωγή ταινιών όπως οι Η Πεντάμορφη και το Τέρας , Αλαντίν και Ο Βασιλιάς των Λιονταριών , οι παραγωγοί της Disney πείσθηκαν να επιτρέψουν στα στούντιο να παραγάγουν την πρώτη τους ανεξάρτητη ταινία .
Περίπου την ίδια περίοδο , η Disney είχε δείξει ενδιαφέρον σε Ασιατικούς θρύλους αρχίζοντας με την επιλογή αρκετών βιβλίων του παιδικού συγγραφέα Ρόμπερτ Ντ .
Σαν Σούσι , ο οποίος είχε συμβουλευτική σχέση με τον παραγωγό της Disney , Τζέι Ντάιερ .
Εκείνη την περίοδο , μια ταινία μικρού μήκους που θα κυκλοφορούσε απευθείας σε βίντεο με τον τίτλο China Doll και αφορούσε ένα καταπιεσμένο και μίζερο κορίτσι από την Κίνα , το οποίο φυγαδεύεται από τον Βρετανό Πρίγκιπα προς την ευτυχία της Δύσης βρισκόταν σε ανάπτυξη .
Ο Τόμας Σουμάχερ ρώτησε τον Σούσι αν είχε επιπλέον ιστορίες και ο Σούσι του έφερε ένα χειρόγραφο βιβλίο το οποίο βασιζόταν στο Κινεζικό ποίημα « Το Τραγούδι της Φα Μου Λαν » .
Τελικά , η Disney αποφάσισε να συνδυάσει τα δύο πρότζεκτ .
Μετά το άνοιγμα των Feature Animation Studios στη Φλόριντα , ο Μπάρι Κουκ ο οποίος είχε υπηρετήσει ως εικονογραφιστής στο τμήμα των ειδικών εφέ μέχρι το 1982 , είχε σκηνοθετήσει το μικρού μήκους καρτούν για τον Ρότζερ Ράμπιτ Trail Mix-Up το οποίο αναπτύχθηκε στα στούντιο . Έπειτα από μια πρόσκληση σε μεσημεριανό με τον Σουμάχερ , προσφέρθηκαν στον Κουκ δύο πρότζεκτ που βρίσκονταν σε ανάπτυξη για να επιλέξει : ένα Σκωτσέζικο παραδοσιακό παραμύθι με έναν δράκο ή τη Μουλάν .
Γνωρίζοντας την ύπαρξη των δράκων στην Κινεζική μυθολογία , ο Κουκ πρότεινε να προσθέσουν έναν δράκο στη Μουλάν και μια εβδομάδα αργότερα , ο Σουμάχερ προέτρεψε τον Κουκ να παρατήσει το Σκωτσέζικο πρότζεκτ και να αποδεχτεί να δουλέψει πάνω στη Μουλάν .
Μετά από αυτό , ανατέθηκε αμέσως στον Κουκ να είναι ο αρχικός σκηνοθέτης του πρότζεκτ και αναφέρθηκε σε επιρροές από τους Τσάρλι Τσάπλιν και Ντέιβιντ Λην κατά τη διάρκεια της παραγωγής .
Ο Τόνι Μπάνκροφτ , ο οποίος είχε δουλέψει ως εικονογραφιστής των αγαλμάτων στην ταινία Η Παναγία των Παρισίων , ανέλαβε ως συν-σκηνοθέτης έπειτα από σύσταση του Ρομπ Μίνκοφ , συν-σκηνοθέτη του Βασιλιά των Λιονταριών , στον Σουμάχερ , την οποία και αποδέχτηκε .
Ο Μπάνκροφτ μπήκε στη δημιουργική ομάδα της ταινίας στις αρχές του 1995 .
Το 1994 , η παραγωγική ομάδα της ταινίας έστειλε μια επιλεγμένη ομάδα καλλιτεχνών στην Κίνα για τρεις εβδομάδες για να βγάλουν φωτογραφίες , να σχεδιάζουν τοπικά ορόσημα για έμπνευση και να απορροφήσουν την τοπική κουλτούρα .
Μέλη κλειδιά της δημιουργικής ομάδας - Παμ Κόατς , Μπάρι Κουκ , Ρικ Σλούιτερ , Ρόμπερτ Γουόλκερ και Μαρκ Χεν - προσκαλέστηκαν να ταξιδέψουν στην Κίνα σε ένα ερευνητικό ταξίδι ώστε να μελετήσουν το τοπίο , τους ανθρώπους και την ιστορία του αυθεντικού μύθου .
Από τις 17 Ιουνίου μέχρι τις 2 Ιουλίου 1994 , η ομάδα ταξίδεψε στο Πεκίνο όπου η Κόατς εμπνεύστηκε στο να τοποθετήσουν σημαίες στο Σινικό Τείχος .
Επισκέφθηκαν επίσης τις πόλεις Νταντόγκ , Λουόγιανγκ , Σιάν , Τζιάγιουγκουαν , Ντούνχουανγκ και Γκουιλίν .
Στα αρχικά της στάδια , η ιστορία έμοιαζε σαν μια ρομαντική κωμωδία όπως η Τούτσι , όπου η Μουλάν , ένα απροσάρμοστο αγοροκόριτσο που αγαπούσε τον πατέρα της , αρραβωνιάζεται τον Σανγκ τον οποίο δεν έχει καν γνωρίσει .
Τη μέρα του αρραβώνα της , ο πατέρας της Φα Ζου χαράζει το πεπρωμένο της πάνω σε μια πέτρα στον οικογενειακό ναό , την οποία η Μουλάν σπάει νευριασμένη και το σκάει για να βρει μόνη της το πεπρωμένο της .
Τον Νοέμβριο του 1993 , ο Κρις Σάντερς , ο οποίος μόλις είχε τελειώσει τη δουλειά του πάνω στον Βασιλιά των Λιονταριών , ήλπιζε να δουλέψει πάνω στην Παναγία των Παρισίων μέχρι που ο Σουμάχερ του ανέθεσε να δουλέψει πάνω στη Μουλάν .
Ενεργώντας ως ο επικεφαλής της ιστορίας , ο Σάντερς άρχισε να απογοητεύεται με τη ρομαντική πτυχή της ιστορίας και προέτρεψε την παραγωγό Παμ Κόατς η ιστορία να είναι πιο πιστή στον αυθεντικό μύθο , έχοντας τη Μουλάν να φεύγει από το σπίτι της εξαιτίας της αγάπης της για τον πατέρα της .
Αυτό έπεισε τους παραγωγούς να πάρουν την απόφαση να αλλάξουν τον χαρακτήρα της Μουλάν έτσι ώστε να την κάνουν πιο ελκυστική και ανιδιοτελή .
Στην έκτη ακολουθία σκηνών - όπου η Μουλάν παίρνει την εντολή επιστράτευσης του πατέρα της , κόβει τα μαλλιά της και βάζει την πανοπλία του πατέρα της - ήταν μια καίρια στιγμή στην ανάπτυξη του χαρακτήρα της Μουλάν .
Ο σκηνοθέτης Μπάρι Κουκ εξήγησε πως αυτή η ακολουθία είχε ξεκινήσει αρχικά ως εικονογραφημένο τραγούδι από τον Μπάρι Τζόνσον και επανασχεδιάστηκε από τον σχεδιαστή χαρακτήρων Τσεν-Γι Τσανγκ .
Μετά τις αλλαγές στην ιστορία όπου η Μουλάν έφευγε για να σώσει τον πατέρα της , το τραγούδι αφαιρέθηκε .
Ο καλλιτέχνης εικονογραφημένου σεναρίου και συν-επικεφαλής της ιστορίας , Ντιν ΝτεΜπλουά , ανέλαβε να αναθεωρήσει την ακολουθία και αποφάσισε να την φτιάξει με « ελάχιστα λόγια » .
Με τη βοήθεια μιας μουσικής επιλογής την οποία παραχώρησε ο Σάντερς και που ήδη υπήρχε στη μουσική επένδυση μιας άλλης ταινίας , η ακολουθία ολοκληρώθηκε για να τη δουν ο Πίτερ Σνάιτερ και ο Τόμας Σουμάχερ , με την οποία και οι δύο ενθουσιάστηκαν .
Ο ΝτεΜπλουά δήλωσε : « Η έκτη ακολουθία ήταν η πρώτη που μπήκε σε παραγωγή και βοήθησε στην καθιέρωση της 'σιωπηλής προσέγγισής ' μας » .
Επιπρόσθετα , ο Στρατηγός Λι δε θα συγγένευε αρχικά καθόλου με τον Σανγκ , αλλά αλλάζοντας την ιστορία οι παραγωγοί ήταν σε θέση να αντικατοπτρίσουν την αγάπη και των δύο , Σανγκ και Μουλάν , προς τους πατεράδες τους .
Ως Χριστιανός , ο Μπάνκροφτ αρνήθηκε να εξερευνήσει τον Βουδισμό μέσα στην ταινία .
Επειδή δεν υπήρχε δράκος στον αυθεντικό μύθο αφού η Μουλάν δεν είχε συντρόφους ζώα , ο Ρόι Ε.
Ντίσνεϋ ήταν αυτός που πρότεινε τον χαρακτήρα του Μούσου .
Ο βετεράνος καλλιτέχνης ιστορίας Τζόε Γκραντ δημιούργησε τον χαρακτήρα του γρύλου , Κρι-Κι , αλλά ο εικονογραφιστής Μπάρι Τεμπλ παραδέχτηκε πως « οι σκηνοθέτες δεν τον ήθελαν στην ταινία , το τμήμα της ιστορίας δεν τον ήθελε στην ταινία .
Οι μόνοι που πραγματικά τον ήθελαν στην ταινία ήταν οι Μάικλ Άισνερ και ο Τζόε Γκραντ - κι εγώ , επειδή μου ανατέθηκε ο χαρακτήρας .
Καθόμουν στις συναντήσεις και έλεγαν 'Λοιπόν , που είναι ο γρύλος κατά τη διάρκεια όλου αυτού ; ' .
Κάποιος άλλος έλεγε ' Ω , ας πάει στο καλό ο γρύλος ' . Ένιωθαν πως ο Κρι-Κι ήταν ένας χαρακτήρας ο οποίος δεν ήταν απαραίτητος για να πει την ιστορία , κάτι το οποίο είναι αλήθεια » .
Καθ'όλη την ανάπτυξη της ταινίας , ο Γκραντ γλιστρούσε σκίτσα του Κρι-Κι κάτω από την πόρτα των σκηνοθετών .
Πριν ξεκινήσει η παραγωγή , η ομάδα παραγωγής έψαξε για ταλαντούχους ηθοποιούς φωνής από Κίνα , Ιαπωνία , Φιλιππίνες και Κορέα .
Η Τία Καρέρε ήταν μια από τις πρώτες υποψήφιες για να χαρίσει τη φωνή της στον ομότιτλο χαρακτήρα και η Λία Σαλόνγκα , η οποία είχε ερμηνεύσει τα τραγούδια της Πριγκίπισσας Τζασμίν στην ταινία Αλαντίν , προσλήφθηκε για να χαρίσει τη φωνή της στη Μουλάν .
Η προσπάθειά της όμως για βαθύτερη φωνή όταν η Μουλάν μιλούσε ως Πινγκ δεν έπεισε τους σκηνοθέτες και τελικά προσλήφθηκε η Μινγκ-Να Γουέν , με τη Σαλόνγκα να ερμηνεύει τα τραγούδια του χαρακτήρα .
Η Γουέν κέρδισε τον ρόλο όταν οι παραγωγοί την άκουσαν σε ρόλο αφηγητή στην εισαγωγή της ταινίας Η λέσχη της χαράς και της τύχης .
Η Κόατς αναφέρθηκε στην απόφασή της λέγοντας : « Όταν ακούσαμε τη Μινγκ-Να να κάνει αυτή την αφήγηση , ξέραμε πως είχαμε τη Μουλάν μας . Έχει μια πολύ ωραία και αγαπησιάρικη φωνή και αυτό ήταν ακριβώς που ψάχναμε » .
Για τον ρόλο του Μούσου η Disney στόχευε σε μεγάλα ταλέντα του Χόλιγουντ , παρόμοια με την ερμηνεία του Ρόμπιν Γουίλιαμς ως Τζίνι , και προσέγγισαν τον Έντι Μέρφι , ο οποίος αρχικά μπλόκαρε κατά την ηχογράφηση στα στούντιο της Disney και ζήτησε να ηχογραφήσει τον ρόλο του στο υπόγειο της έπαυλής του στο Ίγκλγουντ στο Νιου Τζέρσεϊ .
Για τον ρόλο του Λοχαγού Λι Σανγκ , προσλήφθηκε ο Μπ .
Ντ .
Γουόνγκ , αλλά το τραγούδι « I 'll Make a Man Out of You » που ερμηνεύει ο χαρακτήρας , το ερμήνευσε ο Ντόνι Όσμοντ , ο οποίος είχε περάσει προηγουμένως από ακρόαση για τον ρόλο του ομότιτλου χαρακτήρα στην ταινία Ηρακλής .
Η πρόσληψη του Όσμοντ προήλθε από μια εισήγηση του υπεύθυνου κάστινγκ και καθ'όλη την ηχογράφηση , ο Όσμοντ μελετούσε τις ηχογραφήσεις του Γουόνγκ έτσι ώστε να ταιριάζει η δικιά του ερμηνεία με την προσωπικότητά του .
Ο Όσμοντ σχολίασε πως οι γιοι του αποφάσισαν πως επιτέλους τα « είχε καταφέρει » να μπει στη show business όταν συμμετείχε σε ταινία της Disney .
Παρομοίως για τον χαρακτήρα της γιαγιάς Φα , η Τζουν Φόρεϊ ανέλαβε τους διαλόγους ενώ η Μάρνι Νίξον ερμήνευσε τα τραγούδια .
Για την επίτευξη μιας αρμονικής οπτικής ματιάς , ο σχεδιαστής παραγωγής Χανς Μπάτσερ και ο καλλιτεχνικός διευθυντής Ρικ Σλούιτερ , μαζί με τους Ρόμπερτ Γουόλκερ και τον επικεφαλής των φόντων , Ρόμπερτ Στάντον , συνεργάστηκαν για να δημιουργήσουν την κατάλληλη χρονολογικά τοποθεσία της ταινίας στην Κινεζική ιστορία .
Αφού δεν υπήρχε η γενική συναίνεση για το πότε ακριβώς υπήρξε η Μουλάν , βάσισαν το σκηνικό της ταινίας στις δυναστείες των Μινγκ και Τσινγκ . Ένα σημαντικό στοιχείο στον σχεδιασμό του Μπάτσερ ήταν να μετατρέψει το στυλ του σε κάτι πιο κοντά στην κινεζική ζωγραφική με νερομπογιές και απλό σχέδιο , σε αντίθεση με τις λεπτομέρειες που υπήρχαν στο σχεδιασμό των ταινιών Ο Βασιλιάς των Λιονταριών και Η Παναγία των Παρισίων .
Επιπλέον , ο Μπάτσερ μελέτησε περισσότερους από 35 σκηνοθέτες ταινιών που κυμαίνονταν από την εποχή του βουβού κινηματογράφου και τον Γερμανικό εξπρεσιονισμό , μέχρι τις Βρετανικές και Αμερικανικές ταινίες των 1950s και 60s και τα σπαγγέτι γουέστερν ως πηγή έμπνευσης , σύνθεσης , φωτισμού και στησίματος έτσι ώστε να ενισχυθούν οι χαρακτήρες .
Πηγή έμπνευσης υπήρξαν επίσης και οι πρώτες ταινίες κινουμένων σχεδίων της Disney όπως οι Μπάμπι , Πινόκιο και Ντάμπο , για να δημιουργηθεί η αίσθηση σκηνικού θεάτρου .
Για να δημιουργήσουν τον στρατό των 2000 Ούννων στρατιωτών κατά την σκηνή της επίθεσης των Ούννων , η παραγωγική ομάδα ανέπτυξε ένα λογισμικό προσομοίωσης πλήθους με το όνομα Attila .
Αυτό το λογισμικό επιτρέπει σε χιλιάδες μοναδικούς χαρακτήρες να κινούνται αυτόνομα .
Μια παραλλαγή του προγράμματος , το Dynasty , χρησιμοποιήθηκε στην τελική σκηνή μάχης για τη δημιουργία του πλήθους των 3000 κατοίκων στην Αυτοκρατορική Πόλη . Ένα άλλο λογισμικό που αναπτύχθηκε για την ταινία ήταν το Faux Plane , το οποίο χρησιμοποιήθηκε για να προστεθεί βάθος στις επίπεδες δισδιάστατες ζωγραφιές .
Αν και αναπτύχθηκε αργά κατά τη διαδικασία της παραγωγής , το Faux Plane χρησιμοποιήθηκε σε πέντε σκηνές , συμπεριλαμβανομένων και της δραματικής σκηνής με το Σινικό Τείχος και της τελικής μάχης όταν η Μουλάν τρέχει στην Αυτοκρατορική πόλη .
Κατά τη διάρκεια της σκηνής όπου οι Κινέζοι υποκλίνονται στη Μουλάν , το κοινό είναι ένα πανοραμικό φιλμ αληθινών ανθρώπων που υποκλίνονται .
Επεξεργάστηκε αργότερα σε κινούμενα σχέδια στο προσκήνιο της σκηνής .
Τον Μάρτιο του 1994 , ο Στίβεν Σβαρτζ δεσμεύτηκε να συνθέσει τη μουσική και να γράψει τους στίχους για τα τραγούδια της ταινίας .
Μετά το ερευνητικό ταξίδι στην Κίνα , ο πρώην πρόεδρος των στούντιο της Disney , Τζέφρι Κάτζενμπεργκ , επικοινώνησε με τον Σβαρτζ ζητώντας του να συνθέσει τα τραγούδια για την ταινία Ο πρίγκιπας της Αιγύπτου , κάτι στο οποίο ο Σβαρτζ συμφώνησε .
Ο Πίτερ Σνάιτερ , τότε πρόεδρος των Walt Disney Feature Animation , απείλησε να αφαιρέσει το όνομα του Σβαρτζ από οποιοδήποτε δημόσιο υλικό για τις ταινίες Ποκαχόντας και Η Παναγία των Παρισίων .
Ο Μάικλ Άισνερ τηλεφώνησε στον Σβαρτζ και τον παρακάλεσε να κάνει πίσω στη δέσμευσή του με την DreamWorks αλλά αρνήθηκε και εγκατάλειψε το πρότζεκτ της Μουλάν .
Μετά την αποχώρηση του Σβαρτζ , τα τρία τραγούδια του ( « Written in Stone » , « Destiny » και « China Doll » ) αφαιρέθηκαν και μέχρι το 1995 έγιναν οι αλλαγές στην ιστορία και στους χαρακτήρες .
Σύντομα , ο υπεύθυνος μουσικής της Disney , Κρις Μοντάν , άκουσε το ντέμο του Μάθιου Γουάιλντερ για την προσαρμογή του βιβλίου της Αν Ράις , Cry to Heaven , σε μιούζικαλ και τον επέλεξε ως αντικαταστάτη του Σβαρτζ .
Τον Ιούλιο του 1997 , ο Ντέιβιντ Ζίπελ μπήκε στην ομάδα για να γράψει τους στίχους .
Η ταινία περιελάμβανε πέντε τραγούδια σε δημιουργία των Γουάιλντερ και Ζίπελ , με ένα έκτο τραγούδι να προορίζεται για τον Μούσου , αλλά αφαιρέθηκε μετά την εμπλοκή του Έντι Μέρφι με τον χαρακτήρα .
Αν και οι Ντάνι Έλφμαν και Τόμας Νιούμαν λήφθηκαν υπόψιν για να συνθέσουν τη μουσική επένδυση της ταινίας , τελικά η Αγγλίδα συνθέτης Ρέιτσελ Πόρτμαν επιλέχθηκε για αυτή τη δουλειά .
Ωστόσο , η Πόρτμαν έμεινε έγκυος κατά τη διάρκεια της παραγωγής και αποφάσισε να αποσυρθεί από το πρότζεκτ .
Μετά την αποχώρηση της Πόρτμαν , ο Ράντι Έντελμαν - του οποίου το θέμα από την ταινία Η καρδιά του δράκου χρησιμοποιήθηκε στο τρέιλερ - και ο Κιταρό λήφθηκαν υπόψιν , μέχρι που ο Τζέρι Γκόλντσμιθ έγινε διαθέσιμος όταν εγκατέλειψε κάποιο άλλο πρότζεκτ και έτσι υπέγραψε για τη Μουλάν .
Το soundtrack της ταινίας πιστώνεται ως η αρχή της καριέρας για την ποπ τραγουδίστρια Κριστίνα Αγκιλέρα , της οποίας το πρώτο τραγούδι που κυκλοφόρησε στις Ηνωμένες Πολιτείες ήταν η ερμηνεία της για το τραγούδι « Reflection » , το πρώτο σινγκλ από το soundtrack της Μουλάν .
Το τραγούδι και η ερμηνεία της Αγκιλέρα είχαν τόση θετική ανταπόκριση που την οδήγησαν στο να υπογράψει συμβόλαιο με τη δισκογραφική εταιρία RCA Records .