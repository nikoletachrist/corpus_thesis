Και επειδή το ρήμα ειμί ( είμαι , υπάρχω , γίνομαι , είμαι παρών , υφίσταμαι ) , estar στα ισπανικά , to be στα αγγλικά , και kay ή και –sha- στη γλώσσα των Quechua , σχηματίζει τον ενεστώτα διαρκείας , εκλείπει από την άρνηση .
Είναι εντυπωσιακό να εξετάσουμε , τελειώνοντας αυτό το σύντομο εισαγωγικό σημείωμα , τη δημιουργία των ρηματικών τύπων : ( Οι δύο τελευταίοι τύποι χρησιμοποιούνται στην καθημερινή ευγενική γλώσσα . ) Επίσης , είναι ενδιαφέρουσα η σύνταξη της κλασικής γλώσσας των Ίνκας , η οποία , όπως και η ιαπωνική και η τουρκική , θέτουν το ρήμα στο τέλος .
Δημιουργούν , δηλαδή , ένα φαινόμενο ανάλογο της γερμανικής Endstellung : Σήμερα πλέον , η νέα υβριδική quechua ακολουθεί την ισπανική σύνταξη : υποκείμενο –ρήμα – αντικείμενο .
Η ποίηση των Ίνκας έφτασε σε υψηλό καλλιτεχνικό επίπεδο , χάρη στη γλώσσα ρουνασίμι των Κέτσουα , η οποία διαθέτει ελαστικότητα και μουσικότητα ευρείας κλίμακας .
Επιπλέον , η διαπολιτισμικότητα εκείνης της κοινωνίας την ώθησε σε μία υψηλή σύνθεση αισθητικής εκλέπτυνσης .
Ο βολιβιανός λόγιος Χεσούς Λάρα αναφέρει ότι « δεν υπάρχει άλλη γλώσσα στον κόσμο ικανή να εκφράσει με ένα μόνο ρήμα τόσες ψυχικές καταστάσεις , τόσες βαθμίδες τρυφερότητας ή πάθους , θυμού ή καταφρόνιας . [ … ] Είναι το πολυτιμότερο μνημείο μεταξύ όλων των εγερθέντων από την τιτάνια φυλή των Άνδεων , [ … ] και Μούσα της είναι η φλογέρα ζαμπόνια. » haylli : θριαμβευτικός ύμνος θρησκευτικός , αγροτικός , πολιτικός ή στρατιωτικός , που υπερέχει στην μέγιστη των τελετουργιών , την Intiqraymin , προς τιμήν του θεού Ηλίου . Έχει μορφή διαλόγου με κυρίαρχες τις ανδρικές φωνές και ως αντίστιξη τις γυναικείες . arawi : ρομαντική μπαλάντα , κατ ’ εξοχήν λυρική , που υμνεί τον έρωτα .
Είναι χορευτική μελωδία και διαιρείται σε τρία είδη : 2.α . haray arawi : για τη θλίψη του έρωτα , 2.β . sank ’ ay arawi : για την εξιλέωση των ερωτικών ενοχών , και 2.γ . warihsa arawi , ή kusi , ή sumaq arawi : για τις χαρές και τις απολαύσεις του έρωτα . 3. wayñu ( huayño ) : συνδυασμός ποίησης , μουσικής και χορού .
Παρουσιάζει μεταφορικά τη λεπτότητα , αλλά και την τόλμη . 4. qhashwa 5. taki 6. samakueka 7. qhaluyu Αυτά τα τέσσερα είδη είναι επίσης ερωτικά , όμως πιο εορταστικά και λιγότερο εκλεπτυσμένα . 8. wawaki : ποίημα ερωτικό , αλλά και μαγικο-θρησκευτικό , για την προστασία της καλλιεργημένης γης από τις φυσικές καταστροφές . 9. wanqa : είναι η κατ ’ εξοχήν ποίηση των Ίνκας του Περού , που πλησιάζει περισσότερο στο arawi των Aymara της Βολιβίας .
Παρουσιάζει συγγενείς μορφές με την ευρωπαϊκή ελεγεία .
Χρησιμοποιείται ως μοιρολόι για τον αποχαιρετισμό των αναχωρητών ή των νεκρών .
Πρέπει , επίσης , να αναφερθεί εδώ και το θεατρικό δράμα aránway , που μετέπειτα δέχτηκε ισπανικές επιρροές από τον 16ο αιώνα .
Οι ποιητές ( yarawí , arawiku ) συνέθεταν τα μελοποιημένα ποιήματα για το θέατρο ( aranwa ) , όπου οι ηθοποιοί ( saynataruna ) ερμήνευαν τους έμμετρους διαλόγους φορώντας μάσκες ( saynata ) .
Ο Γουαμάν Πούμα ντε Αγιάλα αναφέρει το χορό Ιλαμάγια , που αναπαριστά τους βοσκούς με τα λάμας , το harawayo –το χορό των γεωργών , τον kachiwa , δηλ . το χορό της ευθυμίας , και προσθέτει ότι « εάν αυτοί οι χοροί δεν συνοδεύονταν από πολύ ποτό , θα μπορούσαμε να πούμε ότι αντιπροσώπευαν την έκφραση της απόλυτης ευτυχίας. » « Η γλώσσα aymara αποτελεί μνημείο ενός λαού με πνευματική ευρύτητα και αισθητική ευαισθησία .
Εκφράζει τη συλλογική συνείδηση ενός εθνικού χαρακτήρα ήπιου , αλλά με σιδερένια θέληση για επιβίωση σ ’ ένα περιβάλλον εχθρικό για τον μέσο άνθρωπο .
Είναι η γλώσσα της στωικότητας ενώπιον της βαθιάς επαφής του Ανθρώπου με τη Φύση . [ … ] Η ποίηση των Aymara μάς εκπλήσσει με τον άκαμπτο εξπρεσιονισμό και την αφαιρετικότητά της » , αναφέρει μεταξύ άλλων ο βολιβιανός κριτικός της λογοτεχνίας Édgar Ávila Echazú .
Τα θέματα που την απασχολούν είναι οι κοσμικές ενοράσεις , οι θεϊκές αποκαλύψεις , η προέλευση του ανθρώπινου γένους και η διακυβέρνηση της ζωής του από τους θεούς , ο χρόνος , ο χώρος και οι σχέσεις του Ανθρώπου με τη Φύση και τη θεϊκή υπόσταση .
Πρόκειται για μία προφορική παράδοση των περίπλοκων κι εκλεπτυσμένων εννοιών της φιλοσοφίας , της κοσμογονίας , της θεογονίας και της μυθολογίας των αυτοχθόνων , όπως αυτή εμφανίζεται στα ανάγλυφα του Tiwanaku .
Χαρακτηρίζεται από έναν ερωτικό λυρισμό , συχνά μελαγχολικό , και αγνό .
Αφθονούν οι συσχετισμοί της γυναίκας με τα πτηνά , τα λουλούδια και τ ’ άστρα .
Οι ανώνυμοι ποιητές των Aymara θρηνούν την απουσία αγαπημένων προσώπων , την απιστία και την αδιαφορία .
Υπάρχουν , επίσης , επικλήσεις στους θεούς για ειρήνη , στη ζωή και στο θάνατο .
Οι λογοτεχνικές μεταφορές σπανίζουν , κι όταν εμφανίζονται , τότε είναι απλοϊκές .
Οι στίχοι είναι λακωνικοί και ο αριθμός των στροφών δεν είναι μεγάλος .
Συχνά χρησιμοποιούνται ρητορικά στοιχεία με έναν σχεδόν θεατρικό τρόπο .
Οι αντωνυμίες στο δεύτερο πρόσωπο του ενικού , η προστακτική έγκλιση των ρημάτων και τα υποκοριστικά κυριαρχούν στη γραμματική αυτής της ποίησης .
Εννέα είναι τα είδη της ποίησης αυτού του πολιτισμού : Είναι θλιβερό το γεγονός ότι αυτή η ποίηση ( με εξαίρεση τα τρία τελευταία είδη , τα οποία συναντούμε αργότερα και στους Ίνκας ) , « κατεπνίγη » με την επιβολή της Αυτοκρατορίας τους , αφήνοντάς μας σήμερα αμυδρά ίχνη του μεγαλείου της .
Οι Ίνκας , βέβαια , ανέπτυξαν άλλα είδη ποίησης , με τα οποία θα ασχοληθούμε παρακάτω . ( Η ορθογραφία της αρχαϊκής γλώσσας aymara δεν ακολουθεί εκείνη της runasimi / quechua των Ίνκας .
Παρ ’ όλα αυτά , έχουμε προσπαθήσει να διατηρήσουμε έναν ομοιόμορφο τρόπο γραφής για τις λέξεις που είναι κοινές ανάμεσα στις δύο γλώσσες .
Λέξεις-κλειδιά πολιτισμών , όπως : Ήλιος = Inti , πατέρας = ta ( y ) ta , αιώνιος = wiñay , κεραυνός = illapu , φωτιά = nina , νερό = umu , χρυσάφι = qhori , ασήμι = qollqe , πέτρα = q ’ ala , χαρά = kusi , αγαπώ = munay , θάνατος = wañuy , hiwaña , μάσκα θεάτρου = saynata , κάστρο = pukara , εχθρός = awqa , περιστέρι = urpi , πριγκίπισσα = ñust´a , όμορφη = suma ( q ) , περιστροφή των στοιχείων της φύσης = muyu ( y ) , φυλετικός πυρήνας = ayllu . Ένα 20 % του λεξιλογίου των Ίνκας είναι απόλυτα κοινό με αυτό των Aymaras , ενώ οι μισές ινκαϊκές λέξεις έχουν την ετυμολογική τους ρίζα στη γλώσσα aymara . ) 2 .
Makhatasinqui qollqe chekani , qhori kayuni .
Chaca cilthumpi , nina nayrampi llaquita chuimajha uñantapjhana . khanatatiwa ; urutatiwa .
Amira cullaca , antutjaquita ! Pach , pach , pach ! 2 .
Φτάνω σε ‘ σένα με φτερά από ασήμι , με πόδια χρυσά .
Το νεφέλωμα του Ωρίωνα κι ο Σείριος είδαν με ακόρεστο πόνο τη θλιμμένη μου καρδιά .
Ξημερώνει˙ είναι μέρα πια .
Αδελφή μου αγαπημένη , άσε με να φύγω ! Αχ , αχ , αχ ! Το Νεφέλωμα του Ωρίωνα παρομοιάζεται εδώ με ουράνια σταγόνα .
Βλ . : Στοιχεία ιθαγενούς αρχαιολογικής αστρονομίας : Sol Latino , Αθήνα , Σεπτ.-Οκτ . 2002 , σσ . : 12-15 , άρθρο : « Observadores de las estrellas » ( δίγλωσσο ) , Ταμπουράκης Ηλίας , ( αποσπασματικά ) : « [ … ] Οι Αμερινδοί διέθεταν αστρονομικές γνώσεις που τους διευκόλυναν στην καλλιέργεια της γης .
Για τη μελέτη των κινήσεων του Σύμπαντος , έχτιζαν τους ναούς τους προσανατολίζοντάς τους στα άστρα . [ … ] Είναι απαραίτητο να αναφερθεί ότι κατά τις διάφορες εποχές που θεμελιώθηκαν οι ιθαγενείς μητροπόλεις της Αμερικής , τα άστρα καταλάμβαναν διαφορετικές θέσεις στον ουράνιο θόλο . Έτσι , μία πιθανή μέθοδος χρονολόγησης των μνημείων είναι η μελέτη της σημερινής γωνίας απόκλισής τους από την αντίστοιχη θέση τού θεϊκά συσχετισμένου μ΄ αυτά άστρου κατά την εποχή της κατασκευής του . [ … ] Οι αμαούτα -σοφοί του πολιτισμού Τσιρίπα- επέλεξαν τον τόπο ίδρυσης του Τιγουανάκου στα υψίπεδα των βολιβιανών Άνδεων , προς τον Σταυρό του Νότου . [ … ] Στην Q ’ alasasaya -το Ναό της Όρθιας Πέτρας , ( 200 π.Χ.-600 μ.Χ . ) , αφιερωμένο στο θεό Ήλιο Γουίλκα Ίντι , και στις δύο ισημερίες , δηλαδή τη φθινοπωρινή -που εδώ αρχίζει την 21η Μαρτίου , και την εαρινή -21η Σεπτεμβρίου , ο ήλιος ανατέλλει ακριβώς από το κέντρο της κύριας πύλης , που ορίζεται από ένα μονολιθικό ειδώλιο .
Κατά το χειμερινό ηλιοστάσιο , ( 21 Ιουνίου ) , ο ήλιος ανατέλλει από τη βορειοανατολική γωνία των τειχών , ενώ κατά το θερινό ( 21 Δεκεμβρίου ) ανατέλλει από τη νοτιοανατολική γωνία , φωτίζοντας πάντα το μονόλιθο που προαναφέραμε .
Οι ιερείς-αστρονόμοι του Tiwanaku , πρόγονοι της αυτοκρατορίας των Ίνκας , είχαν υπολογίσει το έτος σε 365,24 ημέρες . [ … ] Στην αυτοκρατορία των Ίνκας , ( 1438-1532 μ.Χ . ) , που ονομαζόταν Ταγουαντινσούγιου , δηλ . « τα 4 σημεία του ορίζοντα » , υπήρχε μία δοξασία , σύμφωνα με την οποία , ο Γαλαξίας μας , που λεγόταν Qoyllurñan , δηλαδή « μονοπάτι των αστερισμών » , έρεε από τον ουράνιο θόλο Hanaqpacha , και εισχωρούσε στον κάτω κόσμο .
Επιστρέφοντας προς τα ΄πάνω , άφηνε στο πέρασμά του σημάδια από σκούρα , γόνιμη λάσπη στον ουρανό , σε σχήματα φιδιών amaru , βατράχων , πουλιών suri , λιάμας και αλεπούδων atoq .
Ο ήλιος εμφανιζόταν ως ο θεός Inti , ενώ το φεγγάρι , ως η θεά Killa . [ … ] Η κυκλώπεια αρχιτεκτονική της θεαματικής πόλης Μάτσου Πίτσου , παρουσιάζει -μεταξύ άλλων- έναν ναό με ημικυκλική κάτοψη , που είναι γνωστός ως το Προπύργιο .
Στον ανατολικό του τοίχο , έχει ένα άνοιγμα , που οδηγεί τις ακτίνες του πρωινού ήλιου , που ανατέλλει πάνω απ΄ την κορυφή Σαν Γκάμπριελ την 21η Ιουνίου , όταν ξεκινά το χειμερινό ηλιοστάσιο στο νότιο ημισφαίριο , παράλληλα προς το χαραγμένο χείλος της ιερής πέτρας Ιντιγουατάνα , που σημαίνει « δεσμά του Ηλίου » . [ … ] Ο Σείριος αναφέρεται σ ’ αυτόν τον στίχο ως φωτιά των ματιών , δηλαδή μαγνητικό κύμα .
Γιατί η ποίηση των Ίνκας μπόρεσε να αναπτυχθεί ως ένα επίπεδο πιο υψηλό από εκείνο της ποίησης των Αϊμάρα ; Μία εμφανής εξήγηση είναι η μεγαλύτερη ελαστικότητα και η ευρύτερη μουσικότητα που παρουσιάζει .
Μία ακόμη εξήγηση θα μπορούσε να είναι η διαπολιτισμικότητα αυτής της παγκοσμιοποιημένης συμπολιτείας , που της έδωσε το χάρισμα της σύνθεσης των διαφόρων στοιχείων και της αισθητικής εκλέπτυνσης .
Ο Χ.
Λάρα αναφέρει ότι « η ποιητική γλώσσα των Κέτσουα ρέει από τις Άνδεις σαν τους σπόρους του καλαμποκιού που κυλούν από τους σωρούς , παρασύροντας τα πιο αέρινα μουσικά ακούσματα κι αντικατοπτρίζοντας κάθε καπρίτσιο του φωτός. » Εξηγεί ότι ενώ στα ισπανικά αναζητούμε τον έρωτα με μία φραστική μορφή απαράλλαχτη ( ¡ámame ! ) , στη ρουνασίμι έχουμε οκτώ διαφορετικές δυνατότητες που εκφράζουν λεπτές διαφορές της ψυχικής κατάστασης του ερώντος .
Η ποίηση των Κέτσουα δεν δείχνει ιδιαίτερη ανησυχία για το μέτρο ή τη ρίμα . Έχουν και τα δύο αυτά στοιχεία απλή μορφή και απέχουν από κάθε είδους εθιμική ακαμψία , εκτός από τις περιπτώσεις λατρευτικών ύμνων .
Δίδεται μεγαλύτερη προσοχή στην τονική υφή των λέξεων , παρά στον αριθμό των συλλαβών . Όταν , βέβαια , η ινκαϊκή ποίηση προορίζεται για τραγούδι , τότε δείχνει κι εκείνη προτίμηση στον πεντασύλλαβο στίχο .
Και δεδομένου ότι αυτή η ινδιάνικη γλώσσα διαθέτει αφθονία λέξεων με ίδιες καταλήξεις , η ομοιοκαταληξία στα μουσικά κομμάτια επιτυγχάνεται με φυσικότητα : Phullu lliqllayki t ’ ika allwisqa ; qhori q ’ aytuwan sumaq minisqa ; munakuyniywan chhichin qipuska , ñawiy rik ’ iwan mat ’ i awasqa .
Μανδύα υφαντό με λουλούδια φοράς˙ με χρυσή κλωστή ομορφοκεντημένο˙ με την αγάπη μου για ‘ σένα δεμένο , και την αγωνία των ματιών μου υφασμένο . ( Είναι φυσικό να μην επιτυγχάνεται το μέτρο και η ρίμα στην ελληνική μετάφραση , εάν θέλουμε να παραμείνουμε πιστοί στο νόημα του πρωτότυπου στίχου , και να μην παριστάνουμε τους ποιητές-λογοπλάστες… Κατ ’ εξαίρεσιν , το θεατρικό ποίημα Atoq yarqey taki – Η πεινασμένη αλεπού , λόγω του λαϊκού του ύφους , διευκολύνει την προσέγγιση της ομοιοκαταληξίας στην Ελληνική γλώσσα . ) Το γουαγουάκι είναι είδος ποίησης με μορφή ερωτικού διαλόγου ή χορικού , ενώ το αρανγουάι είναι ένα υβρίδιο με στοιχεία μύθου και λαϊκού χιούμορ .
Προσωποποιημένα ζώα , όπως η μαϊμού , η αλεπού , η τίγρη και ο αετός πρωταγωνιστούν σ ’ αυτήν την ποίηση . Έτσι , θεωρείται η ποίηση των Ίνκας εκ διαμέτρου αντίθετη από την ιαπωνική χάικου , που δείχνει αυστηρότητα στο μέτρο –5/7/5- με το οποίο δίνει εικόνα και ήχο , με συνήθη έλλειψη ρήματος , όπως στο ποίημα του Ιάπωνα ποιητή της περιόδου Έντο ( Τόκυο του 17ου αι . ) Ματσούο Μπασό : [ Umi kurete ; / kamo no koe ho no / kani shiroshi . ] ( Θάλασσα σκούρα˙ / αγριόχηνας κρωγμός / αχνόλευκος . ) ( Μτφρ . : Η.
Ταμπουράκης ) KACHARPARÍ Cheqachu , urpi , ripusaq ninki , karu llaqtaman mana kutimuq .
Pitan saqenki qanpa tupupi , sinchi llakiypi asuykunaypaq .
Rinayki ñanta qhawarichíway . Ñawparisuspa , waqaynillaywan kchaqchumusqasaq sarunaykita .
Maypachan ñanpi “ Intin ruphawan ” ñiwaqtiykirí , samayniykuna phuyu tukuspa llanthuykusunki .
Yakumantarí “ Sinchi kchakiwan ” ñiwaqtiykirí , waqayniykuna , para tukuspa uhyachisunki .
Rumeqpa wawan , katariq uñan , imanispataq saqeriwanki . Ñan ñoqapahqa Inti tutayan .
Yánay chinkaqtin , músphay pureqtiy , manañan pipas “ Ayaw ” niwanchu .
Irpallaraqmi , urpiy , karqanki maypacha ñoqa Intiwan hina ñawsayarqani qhawaykususpa . Ñawiykikuna phallallaq qóyllur lliphipirerqa ; raqra tutapi illapa hina musphachiwarqa .
Ankaq riqranta mañarikuspa watumusqayki .
Wayrawan khuska wayllukunaypaq phawamusqayki .
Kawsayninchiqta qipuykurqanchis . “ Manan wañupas rak ’ iwasunchu , uqllaña kasun , uqlla ” ñirqanchis .
Munásqay urpi , phutiy ayqechiq , maypipas kasaq , qanllan sonqoyta paqarichinki kawsánay kama .
Misti k ’ ahaqtin yuyáway , ñuqan yuyasqasqayki .
May kamañachus qanrayku chayan ihma sonqoyqa .
ΑΠΟΧΑΙΡΕΤΙΣΜΟΣ Είν ’ αλήθεια , περιστέρι , πως λες ότι θα φύγεις σε γη μακρινή δίχως γυρισμό ; Ποιον θ ’ αφήσεις στη φωλιά σου , το μεγάλο μου καημό να ‘ χω να του λέω ; Το δρόμο που θα πάρεις δείξε μου .
Προάγγελος θα γίνω , με το δάκρυ μου τα βήματά σου να ποτίσω .
Κι αν κάπου στο δρόμο σου ο Ήλιος σε κάψει , η ανάσα μου σύννεφο θα γίνει ίσκιο να σου ρίξει .
Κι αν αισθανθείς τη δίψα σου μεγάλη , το δάκρυ μου βροχή θα γίνει να την πιείς .
Ψυχή πέτρινη , φίδι άκαρδο , πώς θα μπορέσεις να μ ’ εγκαταλείψεις ; Στο δρόμο μου ο Ήλιος σβήνει .
Σκοτεινιάζει , γιατί η αγάπη μου έχει φύγει .
Και κανείς για μένα δεν αναστενάζει .
Τρυφερή ήσουν , περιστέρι μου , τότε που σαν τον Ήλιο σ ’ είδα και τυφλώθηκα .
Τα μάτια σου , βροχή από αστέρια , έλαμπαν και σαν κεραυνός τη νύχτα , ανήσυχο μ ’ έκαναν να τριγυρνώ .
Στον αετό τα φτερά θα του ζητήσω , γρήγορα να ‘ ρθω να σε δω .
Και με τον άνεμο μαζί στην αγκαλιά μου να σε ρίξω πετώντας θα ‘ ρθω .
Τις ζωές μας μαζί θα δέσουμε , για να μην μας χωρίσει ούτε ο θάνατος .
Δυο σώματα με μια ψυχή πιστέψαμε πως θα ‘ μαστε .
Περιστέρι μου αγαπημένο , ήξερες τον πόνο να μου διώχνεις . Όπου κι αν είμαι , η καρδιά σου θ ’ ανατέλλει στη ζωή μου . Όταν το Misti τις φλόγες του ανάψει , να με σκεφτείς , γιατί κι εγώ εσένα θα σκέφτομαι .
Ως πού θα φτάσει η μοναχική μου καρδιά τον έρωτά σου για να βρει ; Ηφαίστειο κοντά στην πόλη Arequipa του Περού .
Στο πρωτότυπο αναφέρονται οι λέξεις apu Dios , μία ιθαγενής , και μία ισπανική , αντίστοιχα –που δηλώνουν τον μιγαδισμό της αποικιακής εποχής που γράφτηκε αυτό το ποίημα .
Apu σημαίνει Ύψιστος , και Dios είναι ο Θεός .
H ΠΟΙΗΣΗ ΤΗΣ ΑΠΟΙΚΙΑΚΗΣ ΠΕΡΙΟΔΟΥ ΚΑΙ ΤΗΣ ΑΝΕΞΑΡΤΗΣΙΑΣ ( 1533-1824 ) παρουσιάζεται στο επόμενο , ομώνυμο κεφάλαιο , όμως εντάξαμε αυτό το ΤΡΑΓΟΥΔΙ ΤΗΣ ΑΠΟΥΣΙΑΣ σε αυτόν τον κύκλο της ΡΟΜΑΝΤΙΚΗΣ ΜΠΑΛΑΝΤΑΣ ΤΟΥ ΕΡΩΤΑ Arawi . Άβιλα Ετσαζού , Έντγκαρ : Resumen de la literatura boliviana , Βολιβία , 1964 .
Ηλιοστάσια και εποχές , άνεμοι , μέρες/νύχτες κ.ά .
Λάρα , Χεσούς : La literatura quechua , Αργεντινή , 1960 .
Βλ . : Σιμωνίδης ο Κείος ( Κέα , 557/6 π.Χ . – Σικελία , 468 π.Χ. ) .
Ελεγειακός , λυρικός ποιητής , ο οποίος με λιτό , ιωνικό γλωσσικό υλικό , και ταπεινά επιβλητικό , κατορθώνει να φέρει σε σύγκλιση την βαθιά απλότητα με την βαθιά τραγικότητα .
Είναι παροιμιώδης η έκφραση : « πιο λυπηρό κι από τα δάκρυα του Σιμωνίδη » .
Ατενίζει τις βασικές ανθρώπινες καταστάσεις με συγκινησιακό μινιμαλισμό ( ας μας επιτραπεί ο υπερβατικός όρος ) , και τον θάνατο και τη συμφορά με τυπικά ( αρχαίο ) ελληνικό τρόπο , δηλώνοντας την αβεβαιότητα της ζωής με συμβουλευτικό ύφος : [ Άνθρωπος εών μη ποτε φάσηις ό τι γίνεται αύριον , / μηδ ’ άνδρα ιδών όλβιον όσσον χρόνον έσσεται˙ / ωκεία γαρ ουδέ τανυπτερύγου μυίας ούτως α μετάστασις . ] ( Άνθρωπος όντας , ποτέ μην πεις τι μέλλει αύριο να γίνει , / ούτε κι αν άνθρωπο δεις να ευτυχεί , < μην του προβλέψεις > για πόσον καιρό έτσι θα παραμείνει˙ / γιατί τόσο γρήγορη ούτε της ευρύπτερης λιμπελούλας δεν είναι η αλλαγή < της μοίρας > .