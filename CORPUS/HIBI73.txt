Την εποχή του παρατηρήθηκε ενίσχυση της βασιλικής εξουσίας απέναντι στους ευγενείς και την εκκλησία .
Το `` Έδικτον των Παρισίων '' ( 614 ) που αφορούσε τους υψηλόβαθμους διορισμούς στο βασίλειο ερμηνεύτηκε διαφορετικά από τους ιστορικούς .
Ο Μαγιορδόμος ένα ισόβιο αξίωμα δηλαδή ηγεμόνας του βασιλικού νοικοκυριού έγινε ο δεύτερος στην τάξη κυβερνήτης μετά από τον ίδιο τον βασιλιά ( 617 ) , από το αξίωμα αυτό θα ανέβει στον θρόνο ο Πιπίνος ο Βραχύς από τον Οίκο των Καρολιδών ( 751 ) .
Ο Χλωτάριος Β΄ παραχώρησε την Αυστρασία στον γιο του Δαγοβέρτο Α΄ ( 623 ) .
Οι Μεροβίγγειοι μονάρχες σπάνια ασπαζόντουσαν την μονογαμία που καθόριζε αυστηρά η Καθολική Εκκλησία , με τον θάνατο τους είχαν αποκτήσει παιδιά από τρεις ή περισσότερες συζύγους .
Ο Χλωτάριος Β΄ ακολούθησε το παράδειγμα του θείου του Γκούντραμ , στάθηκε πιστός χριστιανός και απέφευγε να διατάξει βίαιους θανάτους με εξαίρεση την θεία του Μπρουνχίλντα .
Η περιοχή της βασιλείας του Χλωτάριου Α΄ καθορίστηκε σύμφωνα με το πολιτικό πλαίσιο που δημιουργήθηκε όταν πέθανε ο παππούς του Χλωτάριος Α΄ , γιος του Κλόβις Α΄ .
Με τον θάνατο του Κλόβις Α΄ ( 511 ) δημιουργήθηκαν τέσσερα βασίλεια με πρωτεύουσες το Ρενς , το Σουασόν , το Παρίσι και την Ορλεάνη , κληρονομήθηκαν από τους τέσσερις γιους του , η Ακουιτανία κυβερνήθηκε ξεχωριστά .
Ο παππούς του Χλωτάριος Α΄ ένωσε ξανά ολόκληρο το Φραγκικό βασίλειο ( 558 ) , κατέκτησε και την Βουργουνδία .
Οι γιοι του Χλωτάριου Α΄ μοίρασαν ξανά το βασίλειο του πατέρα τους ( 561 ) : ο Σιγιβέρτος Α΄ δέχτηκε την Ρενς , ο Χιλπέριχος Α΄ την Σουασόν , ο Χαριβέρτος Α΄ και ο Γκούντραμ την Ορλεάνη που περιείχε και την Βουργουνδία , μοίρασαν ξανά την Ακουιτανία .
Ο Σιγιβέρτος Α΄ μετακίνησε την πρωτεύουσα από το Ρενς στο Μετς και ο Γκούντραμ από την Ορλεάνη στο Σαλόν-συρ-Σον . Όταν πέθανε ο Χαριβέρτος Α΄ ( 567 ) τα εδάφη του μοιράστηκαν στους υπόλοιπους αδελφούς του : ο Σιγιβέρτος δέχτηκε το Παρίσι και ο Χιλπέριχος την Ρουέν , τότε εμφανίστηκαν για πρώτη φορά τα ονόματα Αυστρασία και Νευστρία .
Ο Σιγιβέρτος Α΄ και ο Χιλπέριχος Α΄ παντρεύτηκαν δύο αδελφές , τις κόρες του βασιλιά των Βησιγότθων της Ισπανίας Αθάναγκιλντ , τις πριγκίπισσες Μπρουνχίλντα και Γκαλσβίνθα αντίστοιχα .
Ο Χιλπέριχος Α΄ είχε ωστόσο ερωτικό πάθος με την ερωμένη του Φρεδεγόνδη , ανάγκασε την Γκαλσβίνθα να αποσυρθεί στο Τολέδο , σε λίγες μέρες δολοφονήθηκε ( 570 ) και ο Χιλπέριχος παντρεύτηκε την Φρεδεγόνδη που έγινε βασίλισσα .
Μετά την πράξη αυτή η Φρεδεγόνδη φρόντισε να δολοφονηθούν οι αδελφοί του συζύγου της .
Ο Χιλπέριχος πλήρωσε στην αρχή κάποιο ποσό για να σταματήσει ο εμφύλιος αλλά σύντομα ξεκίνησε μια σειρά επιθέσεων εναντίον του Σιγιβέρτου Α΄ , ξέσπασε ο `` Φεουδαρχικός πόλεμος '' που έληξε με την εκτέλεση της Μπρουνχίλντας ( 613 ) .
Οι βασικοί σταθμοί του εμφυλίου ήταν η δολοφονία του Σιγιβέρτου ( 575 ) , η αιχμαλωσία της Μπρουνχίλντας και η επιστροφή στον γιο της Χιλδεβέρτο Β΄ διάδοχο του Σιγιβέρτου .
Ο στόχος της Φρεδεγόνδης ήταν να ισχυροποιήσει την θέση της με κάθε μέσο , η ταπεινή καταγωγή της την έφερε τον φόβο ότι δεν θα γίνουν αποδεκτά τα παιδιά της σαν διάδοχοι .
Οι γιοι του Χιλπέριχου Α΄ από την προηγούμενη σύζυγο του Αουντοβέρα πέθαναν πολύ πρόωρα : ο Μέροβεχ το 577 και ο Κλόβις το 580 , πολλές φήμες ακούστηκαν ότι ήταν έργο της Φρεδεγόνδης .
Την άνοιξη του 583 η Φρεδεγόνδη απέκτησε τον δικό της γιο και είχε εξασφαλίσει ότι θα είναι αυτός κληρονόμος του πατέρα του .
Οι κύριες πηγές για τα γεγονότα της εποχής ήταν ο Γρηγόριος Τουρώνης και τα `` Χρονικά της Φρεδεγόνδης '' , οι περιγραφές περιέχουν πολλά γεγονότα με βία .
Η `` Ιστορία των Φράγκων '' του Γρηγορίου Τουρώνη που απαριθμεί τα γεγονότα μετά το 572 είναι ευνοϊκά στην Μπρουνχίλντα , τον Σιγεβέρτο και τον Χιλδεβέρτο και πολύ εχθρικά στην Φρεδεγόνδη .
Τα `` Χρονικά της Φρεδεγόνδης '' που απαριθμούν τα γεγονότα μετά το 584 είναι αντίθετα πολύ εχθρικά στην Μπρουνχίλντα , τα Χρονικά περιέχουν : Σύμφωνα με τα Φραγκικά έθιμα δεν γινόταν αμέσως η βάπτιση του νεογέννητου για να μην προκληθούν ταραχές , ο πατέρας περίμενε να το βαπτίσει την κατάλληλη στιγμή για να το προστατεύσει .
Ο Χιλπέριχος Α΄ και η Φρεδεγόνδη ακολούθησαν την ίδια τακτική αφού και οι τέσσερις προηγούμενοι ετεροθαλείς αδελφοί του είχαν πέσει πολιτικά θύματα , ο πατέρας του τον μετέφερε για ασφάλεια στο Βιτρί-αν-Αρτουά .
Ο Χιλπέριχος Α΄ δολοφονήθηκε τον Σεπτέμβριο του 584 σε κυνήγι από πληρωμένους δολοφόνους της Μπρουνχίλντας , το γεγονός προκάλεσε μεγάλες αναταραχές στο βασίλειο .
Την ίδια εποχή όπως φαίνεται σε επίσημα έγγραφα οι Αυστρασιανοί λεηλάτησαν μεγάλα τμήματα της Νευστρίας .
Η Ρίγκουνθ μεγαλύτερη αδελφή του Χλωτάριου Β΄ στον δρόμο για την Ισπανία για να παντρευτεί τον πρίγκιπα Ρεκκαρέντ αιχμαλωτίστηκε από τον Ντιντιέ της Τουλούζης , ακύρωσε τον γάμο αφού είδε ότι ο Ντιντιέ ήταν έτοιμος να κάνει κατάσχεση στην προίκα της .
Ταυτόχρονα ξέσπασαν πολλοί εμφύλιοι όπως οι πόλεις Ορλεάνη , Μπλουά και Σαρτρ εναντίον της Σατωντάν .
Η Φρεδεγόνδη κράτησε το μεγαλύτερο μέρος του βασιλικού θησαυρού παρά το γεγονός ότι την είχαν εγκαταλείψει οι πιο στενοί συνεργάτες της .
Πήρε μαζί της τον γιο της στο Βιτρύ και ζήτησε από τον βασιλιά της Βουργουνδίας Γκούντραμ να τον προστατεύσει , σε αντάλλαγμα του υποσχέθηκε να έχει την εξουσία στην Νευστρία μέχρι την ενηλικίωση του .
Την εποχή που δολοφονήθηκε ο Χιλπέριχος ο Χιλδεβέρτος Β΄ βρισκόταν στην Μω , σχεδίαζε να επιτεθεί στο Παρίσι αλλά έπρεπε να πάρει την άδεια από τον Γκούντραμ .
Ο Χιλπέριχος Β΄ ξεκίνησε διαπραγματεύσεις με την Μπρουνχίλντα και τον Γκούντραμ που απέρριψε τα περισσότερα αιτήματα του όπως επίσης και την διέλευση του από το Παρίσι .
Ο Χιλπέριχος Β΄ αρνήθηκε να παραδώσει την Φρεδεγόνδη για την οποία η Μπρουνχίλντα ισχυριζόταν ότι βρισκόταν πίσω από τις βασιλοκτονίες του Σιγεβέρτου Α΄ , του Κλόβις και του Χιλπέριχου Α΄ .
Σε μεγάλη Συνέλευση στην Νευστρία ο Γκούντραμ αναγνώρισε τον Χλωτάριου σαν νόμιμο γιο και διάδοχο του Χιλπέριχου αν και υπήρχαν πολλές αμφιβολίες για την πατρότητα του .
Την ίδια εποχή βαπτίστηκε με το όνομα `` Χλωτάριος '' χάρη στον παππού του Χλωτάριο Α΄ , ο θείος του Γκούντραμ ανέλαβε την κηδεμονία του και έγινε ο θετός του πατέρας .
Ο Ανσόαλντ έχασε την εξουσία αφού μετά τον θάνατο του Χιλπέριχου είχε τις περισσότερες πόλεις της Νευστρίας , οι πόλεις δήλωσαν την υποταγή τους στον Γκούντραμ και τον Χλωτάριο .
Ο Γκούντραμ από την άλλη προσπάθησε να αποκαταστήσει τους κανόνες στην Νευστρία που είχε παραβιάσει η Φρεδεγόνδη , για να επιβάλει την εξουσία του άλλαξε τους επισκόπους και μετακίνησε τις επισκοπές .
Ο επίσκοπος Προμότους του Σατωντάν είχε χάσει την θέση του στο Συμβούλιο των Παρισίων χάρη σε βίαιη παραβίαση των εκκλησιαστικών κανόνων , όταν πέθανε ο Σιγεβέρτος Α΄ επέστρεψε από την εξορία και πήρε πίσω την περιουσία του .
Οι απεσταλμένοι της Μπρουνχίλντας κατέλαβαν την Λιμόζ , την Τουρ και το Πουατιέ από την Αυστρασία με την βοήθεια του Γρηγορίου Τουρώνη .
Ο Γκούντραμ έστειλε αμέσως στρατό να τις ανακτήσει , τις ανακατέλαβε εύκολα και του δήλωσαν υποτέλεια , η Φρεδεγόνδη απεστάλη στην Ρουέν και μπήκε στην επίβλεψη του επισκόπου Πρετεξτάτου .
Το καλοκαίρι του 585 ο Γκούντραμ επέστρεψε στο Παρίσι για να γίνει νονός του Χλωτάριου , μαζί με τρεις επισκόπους και τριακόσιους ευγενείς ορκίστηκε στην μητέρα του Φρεδεγόνδη και τον αναγνώρισε νόμιμο διάδοχο του Χιλπέριχου Α΄ .
Η βάπτιση ωστόσο αναβλήθηκε επειδή έπρεπε να ανανεώσει το Συμβούλιο του Τρουά , η Αυστρασία αρνήθηκε την συμμετοχή της αν πρώτα δεν αποκληρώσει τον Χλωτάριο , το Συμβούλιο μετακινήθηκε στην Βουργουνδία όπου έγινε η βάπτιση ( 23 Οκτωβρίου 585 ) .
Την εποχή που ο Γκούντραμ έκανε εκστρατεία στη Βησιγοτθική Σεπτιμανία η Φρεδεγόνδη δραπέτευσε από την συνοδεία του επισκόπου της Ρουέν Πρετεξτάτου .
Λίγο αργότερα ο Πρετεξτάτος μαχαιρώθηκε αλλά δεν πέθανε αμέσως , η Φρεδεγόνδη έφερε αμέσως γιατρούς για να κερδίσει την εμπιστοσύνη του .
Ο Πρετεξτάτος την κατηγόρησε ανοιχτά ότι βρισκόταν η ίδια πίσω από την επίθεση όπως και από την δολοφονία των υπόλοιπων βασιλιάδων , λίγο πριν τον θάνατο του την καταράστηκε και την αφόρισε .
Η Φρεδεγόνδη αφού ανέκτησε την ελευθερία της προσπάθησε να αποκαταστήσει την εξουσία απέναντι στους ευγενείς και τους επισκόπους , την είχε χάσει όταν την έστειλε ο Γκούντραμ εξορία .
Ο Γκούντραμ προσπάθησε να την εμποδίσει , διατήρησε υπό την προστασία του την αριστοκρατία της Νευστρίας και τα εδάφη ανάμεσα στην Περιοχή του Λίγηρα και τον Σηκουάνα .
Αργότερα ( 587 ) κατέλαβε τις πόλεις Ανζέ , Σαιντ και Νάντη .
Η Φρεδεγόνδη έστειλε απεσταλμένους στον Γκούντραμ για να κλείσει ειρήνη αλλά εκείνος τους συνέλαβε .
Με το `` Έδικτον του Άντελοτ '' ( 587 ) η Μπρουνχίλντα και ο Γκούντραμ συμφώνησαν ότι άν πέθαινε πρώτος κάποιος από τους δύο βασιλείς θα τον κληρονομούσε ο άλλος , ο Γκούντραμ πέθανε ( 592 ) και ο Χιλδεβέρτος Β΄ έγινε βασιλιάς της Αυστρασίας και της Βουργουνδίας .
Το ενωμένο βασίλειο Αυστρασίας-Βουργουνδίας διατηρήθηκε μέχρι τον θάνατο του Χιλδεβέρτου Β΄ ( 595 ) , στην συνέχεια μοιράστηκε στους γιους του : ο Θευδεβέρτος Β΄ κληρονόμησε την Αυστρασία και ο Θευδέριχος Β΄ την Βουργουνδία .
Οι δυο αδελφοί έκαναν κοινή εκστρατεία εναντίον του θείου τους Χλωτάριου Β΄ της Νευστρίας , η συμμαχία τους διατηρήθηκε μέχρι την εποχή που στράφηκαν ο ένας εναντίον του άλλου ( 599 ) .
Το 593 ένας στρατός από την Αυστρασία επιτέθηκε στην Νευστρία , ο Χλωτάριος Β΄ μπήκε συμβολικά αρχηγός του στρατού της Νευστρίας σε ηλικία μόλις εννιά ετών , συνέχισε να λεηλατεί τα περίχωρα των Παρισίων ( 596 ) και αναδείχτηκε σε ικανότατο κυβερνήτη ( 596 ) .
Η μητέρα του Φρεδεγούνδη πέθανε ( 597 ) και ο Χλωτάριος Β΄ παρέμεινε ο μοναδικός κυβερνήτης σε ολόκληρη την Νευστρία .
Ο Χλωτάριος Β΄ ενεπλάκη σε εμφύλιο με τους ανεψιούς του Θευδέριχο Β΄ της Βουργουνδίας και Θευδεβέρτο Β΄ της Αυστρασίας , τον νίκησαν και τον ανάγκασαν να περιορίσει το βασίλειο του στο Μπωβαί , την Αμιένη και το Ρουέν , τα δύο αδέλφια μοίρασαν το υπόλοιπο .
Ακολούθησε εμφύλιος πόλεμος ανάμεσα στα δύο αδέλφια , ο Χλωτάριος Β΄ επιτέθηκε στο βασίλειο του Θευδέριχου ( 605 ) αλλά δεν υποτάχθηκε , η σύγκρουση παρέμεινε μέχρι την εποχή που πέθανε ο Θευδέριχος στο Μετς ( 613 ) ενώ ετοίμαζε νέα εκστρατεία εναντίον του .
Η πρώτη προσπάθεια να ανακαταλάβει το βασίλειο του κατέληξε σε αποτυχία ( 604 ) , ο μεγαλύτερος γιος του Μεροβαίος αιχμαλωτίστηκε στο Ετάνπ από τον Θευδέριχο και εκτελέστηκε με την διαταγή της Μπρουνχίλντας .
Ο Χλωτάριος Β΄ συμφώνησε να γίνει νονός του νόθου γιου του Θευδέριχου που πήρε το όνομα επίσης Μεροβαίος .
Ο Θευδέριχος αποφάσισε γάμο με την Ερμενμπέργκα κόρη του Βιττέρικ των Βησιγότθων της Ισπανίας , η απόφαση δημιούργησε μεγάλες πολιτικές εντάσεις , στην συμμαχία συμμετείχε και ο βασιλιάς των Λομβαρδών Αγιλούλφος , δεν είχε ικανοποιητικά αποτελέσματα .
Τα δύο αδέλφια ξεκίνησαν μεταξύ τους εμφύλιο πόλεμο ( 610 ) , μετά από τις μεγάλες νίκες του Θευδεβέρτου ο Θευδέριχος συμμάχησε με τον Χλωτάριο , ζήτησε την βοήθεια του και του υποσχεθηκε να επιστρέψει την βόρεια Νευστρία .
Ο Θευδεβέρτος Β΄ συνετρίβη τελικά από τον Χλωτάριο Β΄ και τον αδελφό του κοντά στην Κολωνία ( 612 ) .
Ο Θευδέριχος Β΄ έδωσε την βόρεια Νευστρία στον θείο του όπως είχε υποσχεθεί αλλά σύντομα στράφηκε εναντίον του , ετοιμάστηκε να επιτεθεί στην Νευστρία αλλά πέθανε από δυσεντερία στο Μετς ( 613 ) .
Τα στρατεύματα του διαλύθηκαν αμέσως και η Μπρουνχίλντα τοποθέτησε στον θρόνο της Αυστρασίας τον δισέγγονο της Σιγιβέρτο Β΄ .
Την ίδια εποχή ο Μαγιορδόμος της Αυστρασίας Βαρνάχαρ Β΄ και ο Μαγιορδόμος της Βουργουνδίας Ράντο εγκατέλειψαν την ηλικιωμένη Μπρουνχίλντα και τον δισέγγονο της , συμμάχησαν με τον Χλωτάριο Β΄ και του παρέδωσαν το βασίλειο .
Η Μπρουνχίλντα , ο Σιγεβέρτος Β΄ και ο στρατός τους συνάντησαν τον Χλωτάριο Β΄ στο Αιν αλλά οι Πατρίκιοι τους εγκατέλειψαν και δραπέτευσαν , έφτασαν στο Ορμπ και συνελήφθησαν από τους στρατιώτες του Χλωτάριου στην λίμνη Νεσατέλ .
Η Μπρουνχίλντα , ο Σιγεβέρτος Β΄ , o μικρότερος αδελφός του Κόρβος και πολλά άλλα μέλη της βασιλικής οικογένειας εκτελέστηκαν με διαταγή του Χλωτάριου Β΄ , χάρισε την ζωή μόνο στον βαπτιστικό του Μεροβαίο .
Η Μπρουνχίλντα κατηγορήθηκε για την θανάτωση δέκα μελών της βασιλικής οικογένειας της Νευστρίας και πολλών άλλων μελών της αριστοκρατίας των Φράγκων .
Η ηλικιωμένη βασίλισσα εκτελέστηκε με έναν πολύ μαρτυρικό τρόπο , σύρθηκε στην πλάτη ενός αλόγου και διαμελίστηκε .
Ο Χλωτάριος Β΄ παρέμεινε από τότε βασιλιάς όλων των Φράγκων , μετέφερε την πρωτεύουσα του στο Παρίσι .
Μετά την ενοποίηση του Φραγκικού βασιλείου την σημαντικότερη θέση κατείχε ο Μαγιορδόμος των Ανακτόρων .
Ο τίτλος υπήρχε στην αρχή μονάχα ως διαχειριστής του βασιλικού νοικοκυριού , στον εμφύλιο απέκτησε πολύ σημαντικότερο ρόλο και ο βασιλιάς δεν ήθελε με κανέναν τρόπο να τον αφήσει όργανο στα χέρια της αριστοκρατίας .
Ο σημαντικότερος Μαγιορδόμος ήταν ο Βαρνάχαιρε , αρχικά ήταν Μαγιορδόμος της Βουργουνδίας , χάρη στον σημαντικό ρόλο που έπαιξε στην σύλληψη της Μπρουνχίλντας ( 613 ) έγινε Μαγιορδόμος ολόκληρου του Φραγκικού βασιλείου και παρέμεινε μέχρι τον θάνατο του ( 626 ) .
Ο Βαρνάχαιρε παντρεύτηκε την κόρη του Χλωτάριου Β΄ από τον δεύτερο γάμο του Μπέρθα .
Ο Χλωτάριος Β΄ ανακήρυξε το `` Έδικτον των Παρισίων '' ( 614 ) , μία Μάγκνα Κάρτα των Φράγκων , με το Έδικτον οι Ιουδαίοι αποκλείστηκαν από τους βασιλικούς διορισμούς .
Ο αποκλεισμός έφερε τους Αναλφάβητους υπό εκκλησιαστικό έλεγχο , η εξέλιξη αυτή ικανοποίησε τους ευγενείς επειδή από τις τάξεις τους προέρχονταν οι επίσκοποι .
Το Άρθρο 11 στο Έδικτον τονίζει ότι είχε στόχο `` να φέρει την τάξη την πειθαρχεία στο βασίλειο και να καταστείλει τις εξεγέρσεις '' , εφαρμόστηκε και στα τρία βασίλεια .
Λόγω των πολλών βασιλικών διορισμών από τον Χιλπέριχο η νέα νομοθεσία είχε την πρόβλεψη να υπηρετούν οι αξιωματούχοι στην περιοχή από την οποία κατάγονταν .
Ο Χλωτάριος Β΄ πιέστηκε από τον Βαρνάχαιρε και τον Ράντο να κατοχυρώσει την Μαγιορδομία ισόβιο θεσμό με έδρα το Μπονέιγ-συρ-Μαρν κοντά στο Παρίσι ( 617 ) .
Με την απόφαση αυτή ο Χλωτάριος έχασε μεγάλες δυνατότητες στην νομοθεσία , οι νέοι νόμοι προήλθαν περισσότερο από αιτήματα των ευγενών με τον βασιλιά απλό θεατή .