Αφού οδήγησε πολλές στρατιωτικές μάχες εναντίον των Άγγλων κατά τη διάρκεια του Εκατονταετούς Πολέμου , η Ιωάννα της Λωραίνης συλλαμβάνεται κοντά στη σημερινή γαλλική πόλη Κομπιέν ( Compiegne ) και , τελικά , μεταφέρεται στη Ρουέν της Νορμανδίας για να δικαστεί ως αιρετική από Γάλλους , πιστούς στους Άγγλους , κληρικούς .
Την 30ή Μαΐου 1431 , η Ζαν ντ ’ Αρκ ανακρίνεται από το εκκλησιαστικό δικαστήριο των Γάλλων .
Οι δικαστές προσπαθούν να της αποσπάσουν δήλωση που θα αναιρέσει τον ισχυρισμό και την πίστη της ότι , τής έχει ανατεθεί αποστολή από τον Θεό για να εκδιώξει τους Άγγλους από τη Γαλλία , ωστόσο εκείνη παραμένει ακλόνητη . Ένας ή δύο από τους δικαστές , πιστεύουν ότι είναι , πράγματι , αγία και την υποστηρίζουν .
Οι αρχές , στη συνέχεια , καταφεύγουν στην εξαπάτηση . Ένας ιερέας διαβάζει μια ψεύτικη επιστολή στην –αναλφάβητη– κρατούμενη , δήθεν από τον βασιλιά Κάρολο Ζ΄ , λέγοντάς της να εμπιστευθεί τον κομιστή της . Όταν και αυτό πέφτει στο κενό , η Ζαν ντ ’ Αρκ οδηγείται για να δεί τον θάλαμο βασανιστηρίων , αλλά το θέαμα , αν και την κάνει να λιποθυμήσει , δεν την πτοεί . Όταν απειλείται με κάψιμο στην πυρά , τελικά , « σπάει » και επιτρέπει σε έναν ιερέα να καθοδηγήσει το χέρι της στην υπογραφή μιας ομολογίας .
Παρόλ ’ αυτά , ο δικαστής την καταδικάζει σε ισόβια κάθειρξη .
Καθώς ο δεσμοφύλακας ξυρίζει το κεφάλι της , εκείνη συνειδητοποιεί ότι υπήρξε άπιστη προς τον Θεό .
Απαιτεί να ξαναδεί τους δικαστές και αποκηρύσσει την προηγούμενη ομολογία της .
Καθώς όλο και περισσότεροι γύρω της αρχίζουν να αναγνωρίζουν την αληθινή της πίστη και θεϊκή επίκληση , τής επιτρέπουν να μεταλάβει .
Την ντύνουν με το ειδικό ύφασμα και την μεταφέρουν στον τόπο της εκτέλεσης .
Μαζεύεται πλήθος και ανάβουν την πυρά .
Καθώς οι φλόγες φουντώνουν , γυναίκες κλαίνε και ένας άνδρας κραυγάζει « Εχετε κάψει μιαν αγία » .
Τα στρατεύματα προετοιμάζονται να αντιμετωπίσουν πιθανή εξέγερση .
Καθώς οι φλόγες κατατρώνε το σώμα της , τα στρατεύματα και το πλήθος συγκρούονται και , κάποιοι , χάνουν τη ζωή τους .
Οι φλόγες κατακαίνε το σώμα της Ζαν ντ ’ Αρκ , αλλά προστατεύουν την ψυχή της , καθώς αυτή ανεβαίνει στα ουράνια .
Μετά την επιτυχία της ταινίας « Τίμα τη Γυναίκα σου » ( 1925 ) στη Δανία , ο Ντράγιερ κλήθηκε να κάνει μια κινηματογραφική παραγωγή στη Γαλλία από την εταιρία Societe Generale des Films , προτείνοντας μια ταινία είτε για τη Μαρία Αντουανέτα , η την Αικατερίνη των Μεδίκων ή την Ιωάννα της Λωραίνης .
Αργότερα ισχυρίστηκε ότι , η τελική απόφαση για το θέμα της ταινίας κληρώθηκε με απλό « τράβηγμα σπίρτου » ( ! ) .
Ωστόσο , η Ιωάννα της Λωραίνης ήταν στην επικαιρότητα στη Γαλλία , μετά τον Πρώτο Παγκόσμιο Πόλεμο , αφού ανακηρύχθηκε αγία της Ρωμαιοκαθολικής Εκκλησίας το 1920 , και υιοθετήθηκε ως μία από τους πολιούχους της Γαλλίας .
Ο Ντράγιερ έψαχνε πάνω από ενάμιση χρόνο για την πρωταγωνίστρια , και το σενάριο βασίστηκε στα αυθεντικά πρακτικά της δίκης και εκτέλεσης της Ζαν ντ ’ Αρκ , με το σοβαρό πρόβλημα να « συμπυκνωθούν » οι 29 ανακρίσεις που έγιναν κατά τη διάρκεια των 18 μηνών που διήρκεσε η δίκη , σε μία ( 1 ) μόνο σκηνή .
Τα πρακτικά της δίκης είχαν δημοσιευθεί το 1921 από τον εκδότη Pierre Champion και αποτέλεσαν την κύρια βάση του σεναρίου του Ντράγιερ .
Τα δικαιώματα για το βιβλίο του Joseph Delteil ( 1925 ) για την Ιωάννα της Λωραίνης , επίσης αγοράστηκαν για την παραγωγή αλλά , τελικά , τίποτα από το βιβλίο του Delteil δεν χρησιμοποιήθηκε στο τελικό φιλμ .
Ωστόσο , στην πρεμιέρα της ταινίας , ο Delteil εν μέρει πιστώνεται ως πηγή του σεναρίου .
Η Φαλκονετί υπήρξε , κυρίως , θεατρική ηθοποιός .
Μέχρι τότε , ωστόσο , είχε παίξει δεύτερους ρόλους σε δύο μικρές κινηματογραφικές παραγωγές , τις : Η Κόμισσα του Σομρίβ ( La Comtesse de Somerive , 1917 και Ο Κλόουν ( Le Clown , 1917 ) .
Επομένως , ο ρόλος της στην ταινία του Ντράγιερ υπήρξε ο τρίτος , συνολικά , αλλά ο πρώτος και τελευταίος πρωταγωνιστικός ρόλος της Ρενέ Φαλκονετί στον κινηματογράφο .
Αν και , πάντοτε , προτιμούσε το θέατρο από τον κινηματογράφο και έλεγε ότι , ποτέ δεν κατάλαβε τις θετικές αντιδράσεις στην κινηματογραφική υποκριτική , ο συγκεκριμένος ρόλος της Φαλκονετί , υπήρξε ορόσημο στην ιστορία του κινηματογράφου σχεδόν εξαρχής .
Ο Ντράγιερ είχε πάει να δει την Φαλκονετί στα θεατρικά παρασκήνια , μετά από μια παράσταση του έργου του Βικτόρ Μαργκερίτ ( Victor Margueritte ) La Garçonne ένα κωμικό έργο όπου εμφανιζόταν .
Αρχικά δεν εντυπωσιάστηκε , αλλά όταν την παρακολούθησε για δεύτερη φορά , την επόμενη ημέρα , δήλωσε ότι , το πρόσωπό της είχε κάτι που τον συνεπήρε : « …αισθάνθηκα ότι , εκεί ήταν κάτι μέσα της που θα μπορούσα να βγάλω έξω˙ κάτι που θα μπορούσε να δώσει , κάτι που , ως εκ τούτου , θα μπορούσα να πάρω .
Διότι , πίσω από το make-up , πίσω από τον ρόλο και την θελκτική , μοντέρνα εμφάνιση , υπήρχε κάτι .
Υπήρχε κρυμμένη μια ψυχή πίσω από την πρόσοψη… ( sic ) » .
Ο Ντράγιερ της ζήτησε να κάνει κάποιο δοκιμαστικό την επόμενη μέρα , αλλά χωρίς make-up .
Κατά τη διάρκεια των δοκιμών , « ... βρήκα στο πρόσωπό της ακριβώς αυτό που ήθελα για την Ζαν ντ ’ Αρκ .
Μια χωριατοπούλα , πολύ ειλικρινή , αλλά και μια γυναίκα που υποφέρει » .
Ο Ντράγιερ , στη συνέχεια , είπε στην Φαλκονετί για την ταινία και το ρόλο της , με ακριβείς λεπτομέρειες .
Εκείνη συμφώνησε να πρωταγωνιστήσει στην ταινία , ελπίζοντας –ενδόμυχα– ότι δεν θα έκοβε μαλλιά της και ότι θα χρησιμοποιούσε μακιγιάζ , αλλά αυτά έγιναν , τελικά Ο απαιτητικότατος Ντράγιερ , υπήρξε διαβόητα « τυραννικός » σκηνοθέτης , πολύ περισσότερο στη συγκεκριμένη περίπτωση που , τελικά , θα κατέληγε σε μια από τις σημαντικότερες ερμηνείες στην ιστορία του παγκόσμιου κινηματογράφου , ίσως την σημαντικότερη .
Ο Ντράγιερ , όποτε η Φαλκονετί χρειαζόταν να ερμηνεύσει μια ιδιαίτερα φορτισμένη , συγκινησιακή σκηνή , διέταζε τους τεχνικούς να αδειάσουν εντελώς το σκηνικό από αντικείμενα ( κάτι που διακρίνεται έντονα στο φιλμ ) , επιτρέποντας της να επικεντρωθεί χωρίς περισπασμούς .
Ο ίδιος ο Ντράγιερ αντιμετώπιζε , συχνά , δυσκολίες στο να εξηγεί στην Φαλκονετί πώς ακριβώς πρέπει να παίξει και , ήταν γνωστό , ότι γινόταν κατακόκκινος ( sic ) και έχανε τα λόγια του –τραύλιζε– όταν την σκηνοθετούσε με τόσο πάθος .
Είχε δηλώσει ότι ένας σκηνοθέτης « πρέπει να είναι προσεκτικός , ώστε να μη « μεταφέρει » αναγκαστικά τη δική του ερμηνεία σε έναν ηθοποιό , γιατί ένας ηθοποιός δεν μπορεί να παραγάγει αλήθεια και αγνά συναισθήματα κατ ’ εντολήν .
Δεν μπορεί κανείς να ωθήσει τα συναισθήματα κάποιου άλλου προς τα έξω .
Θα πρέπει να προκύψουν από μόνα τους , και είναι δουλειά του σκηνοθέτη και του ηθοποιού , από κοινού , να το κάνουν » .
Αργότερα , κατά τη διάρκεια των γυρισμάτων , η Φαλκονετί ήταν η μόνη από όλο το καστ που , ο Ντράγιερ , της επέτρεπε να δει τα αμοντάριστα πλάνα και το μοντάζ της ταινίας .
Ωστόσο , σύμφωνα με τον κριτικό Ρότζερ Έμπερτ : « …για την Φαλκονετί , τα γυρίσματα ήταν μια ψυχοφθόρα δοκιμασία .
Υπάρχουν αναφορές από το τιμ αυτών που εργάστηκαν για την ταινία ότι , ο Ντράγιερ ανάγκαζε την ηθοποιό να γονατίζει πάνω στις πέτρες και , στη συνέχεια , να αφαιρεί όλο τον εξωτερικό πόνο ( sic ) , ούτως ώστε να διαφανεί μόνον ο εσωτερικός/ψυχικός πόνος στο πρόσωπό της .
Ο Ντράγιερ επανελάμβανε τα γυρίσματα ξανά και ξανά , ελπίζοντας ότι , στην αίθουσα μοντάζ θα μπορούσε να βρει ακριβώς τη σωστή « απόχρωση » στην έκφραση του προσώπου της Φαλκονετί… » .
Ανάμεσα στα υπόλοιπα μέλη του καστ ήταν και ο Γάλλος θεατρικός συγγραφέας Α.
Αρτό ( Antonin Artaud ) ως Jean Massieu , επικεφαλής διάκονος της Ρουέν .
Ο Αρτό , αργότερα , δήλωσε ότι η ταινία είχε ως στόχο να « καταδείξει την Ζαν ντ ’ Αρκ ως το θύμα μιας από τις πιο τρομερές διαστροφές : την διαστροφή της θείας αρχής στο πέρασμά της μέσα από τα μυαλά των ανθρώπων , είτε αυτά είναι εκκλησία , κυβέρνηση ή ό , τι άλλο θέλετε » .
Η λειτουργία της κάμερας στα πλάνα της ταινίας είναι άκρως αντισυμβατική , όσον αφορά στη ριζική έμφαση που δίνει στα χαρακτηριστικά του προσώπου των ηθοποιών .
Ο Ντράγιερ γύρισε μεγάλο μέρος της ταινίας σε γκρο πλαν , δηλώνοντας , « Υπήρχαν ερωτήσεις , υπήρχαν απαντήσεις- πολύ μικρές , πολύ εύθραυστες ...
Κάθε ερώτηση , κάθε απάντηση , πολύ φυσικά απαιτούσε πολύ κοντινά πλάνα ...
Επιπλέον , το αποτέλεσμα των κοντινών πλάνων ήταν ότι , ο θεατής σοκαριζόταν όσο και η Ζαν ντ ’ Αρκ όταν της έκαναν τις ερωτήσεις και βασανιζόταν από αυτές » .
Ο Ντράγιερ , επίσης , δεν επέτρεπε στους ηθοποιούς του να χρησιμοποιούν μακιγιάζ , ό. τι καλύτερο για να διηγηθεί την ιστορία μέσω των εκφράσεων .
Ο Ντράγιερ , συχνά , κινηματογραφούσε τους κληρικούς και τους άλλους ανακριτές της Ζαν ντ ’ Αρκ με φωτισμό υψηλής αντίθεσης ( κοντράστ ) ενώ αντίθετα , στη συνέχεια , κινηματογραφούσε την Ζαν με μαλακό , ισόρροπο φωτισμό .
Ο διευθυντής φωτογραφίας Ρούντολφ Ματέ κινηματογραφώντας με υψηλό κοντράστ , επέτρεπε στον θεατή να παρατηρεί , εκτός των άλλων , μη-ελκυστικές λεπτομέρειες στα πρόσωπα των ηθοποιών , όπως ελιές και εξογκώματα .
Επιπλέον , ο Ντράγιερ χρησιμοποίησε την τεχνική της κινηματογράφησης υπό χαμηλή γωνία ( low-angle shot ) για τους διώκτες της Ζαν , έτσι ώστε να εμφανίζονται πιο κακοί και τρομακτικοί .
Για να γίνει αυτό , το συνεργείο είχε γεμίσει με τρύπες το δάπεδο του πλατώ , για την τοποθέτηση της κάμερας χαμηλά , υπό την κατάλληλη γωνία , γι ’ αυτό και του έβγαλαν το παρατσούκλι « Carl Gruyére » ( « Καρλ ο γραβιέρας » ) .
Ο Ντράγιερ , επίσης , γύρισε την ταινία « από την πρώτη μέχρι την τελευταία σκηνή ... με τη σωστή σειρά » .
Η ταινία γυρίστηκε με φόντο , ένα από τα πιο ακριβά σκηνικά που κατασκευάστηκαν για μια ευρωπαϊκή ταινία , εκείνη την εποχή .
Με προϋπολογισμό επτά εκατομμυρίων φράγκων , οι τεχνικοί κατασκεύασαν ένα τεράστιο οκταγωνικό σκηνικό από σκυρόδεμα , που απεικόνιζε το Κάστρο της Ρουέν , όπου έγινε η ιστορική δίκη .
Οι σχεδιαστές παραγωγής Χ.
Ουόρμ ( Hermann Warm ) και Z.
Ουγκό ( Jean Hugo ) εμπνεύστηκαν από μεσαιωνικές μινιατούρες για τα σχέδιά τους , προσθέτοντας αφύσικες γωνίες και προοπτικές για να τονίσουν περαιτέρω τη συναισθηματική κατάσταση της Ζαν ντ ’ Αρκ .
Επίσης , βασίστηκαν σε μεσαιωνικά χειρόγραφα με ακριβή αρχιτεκτονικά σχέδια .
Το τεράστιο σκηνικό κατασκευάστηκε ως ένα μονοκόμματο , αλληλοσυνδεόμενο σύνολο , αντί για μεμονωμένα σκηνικά σε ξεχωριστές θέσεις .
Το κάστρο είχε πύργους και στις τέσσερις γωνίες με τοίχους από μπετόν , κατά μήκος των πλευρών .
Κάθε τοίχος είχε πάχος 10 εκατοστών , έτσι ώστε να υποστηρίζεται το βάρος των ηθοποιών , των τεχνικών και του εξοπλισμού .
Μια απόλυτα λειτουργική , κρεμαστή γέφυρα κατασκευάστηκε επίσης σε έναν από τους τοίχους .
Μέσα στα τείχη υπήρχαν μικρά σπίτια , ένας καθεδρικός ναός και η αυλή όπου ανάφτηκε η πυρά .
Το σύνολο του σκηνικού ήταν βαμμένο ροζ , έτσι ώστε να φαίνεται γκρι στο μαυρόασπρο φιλμ και να κάνει αντίθεση με τον λευκό ουρανό από πάνω .
Ωστόσο , παρά τις εξαιρετικά προσεγμένες λεπτομέρειες του σκηνικού , μόνο τμήματά του είναι ορατά στην ταινία , κάτι που , αργότερα , εξόργισε τους παραγωγούς της ταινίας , αφού , τόσα πολλά χρήματα δαπανήθηκαν χωρίς να φανεί όλο το σκηνικό .
Ο Ντράγιερ , αργότερα , έδωσε την -αποστομωτική- απάντηση ότι , το σκηνικό κατασκευάστηκε για να ενισχύσει τις ικανότητες των ηθοποιών να δώσουν πειστικές ερμηνείες .
Τα αυθεντικά μοντέλα για τα σκηνικά της ταινίας βρίσκονται , προς το παρόν , αποθηκευμένα στα Αρχεία του Κινηματογραφικού Ινστιτούτου της Δανίας .
Δεν υπάρχει τοπίο , πέρα από τοίχους και δωμάτια .
Τίποτα δεν τοποθετήθηκε για να εξωραΐζει την κατάσταση ούτε καν τα κοστούμια ( αν και είναι όλα αυθεντικά ) .
Η έμφαση στα πρόσωπα των πρωταγωνιστών τονίζει ότι , αυτοί οι ίδιοι οι άνθρωποι έκαναν ό , τι έκαναν .
Ο Ντράγιερ απογυμνώνει το εκκλησιαστικό δικαστήριο από τα τελετουργικά και τη δικαιοσύνη του και παραδίδει τα μέλη του ως σαρκαστικούς υποκριτές υποταγμένους στους Άγγλους .
Τα σχιστά μάτια τους και τα μοχθηρά τους στόματα προσβάλλουν την ιερότητα της Ζαν .
Η ταινία Τα Πάθη της Ζαν ντ ’ Αρκ πρωτοπροβλήθηκε στις 21 Απριλίου 1928 στον κινηματογράφο Palads Teatret στην Κοπεγχάγη αλλά , μετά από μερικές ιδιωτικές προβολές , έκανε την επίσημη πρεμιέρα της στο Παρίσι , στις 25 Οκτωβρίου του ιδίου έτους στο Cinema Marivaux .
Η πρεμιέρα καθυστέρησε εξαιτίας πολλών γάλλων εθνικιστών , οι ο οποίοι διαμαρτύρονταν για το γεγονός ότι , ο Ντράγιερ δεν ήταν ούτε καθολικός ούτε γάλλος , ενώ υπήρχε η φημολογία ότι θα πρωταγωνιστούσε η αμερικανίδα Λίλιαν Γκις . Ήδη , από τον Ιανουάριο του 1927 , ο Jean-Jose Frappa έλεγε ότι , « ανεξάρτητα από το ταλέντο του σκηνοθέτη ( που , σίγουρα , αυτός έχει ) ... δεν μπορεί να μας δώσει μια Ζαν ντ ’ Αρκ της αυθεντικής γαλλικής παράδοσης .
Και το αμερικανικό αστέρι δεν μπορεί να αποδώσει μια Ζαν , γεμάτη υγεία , ζωντάνια , που λάμπει από αγνότητα , πίστη , θάρρος και πατριωτισμό .
Το να αφήσουμε αυτό να γίνει στη Γαλλία θα ήταν μια σκανδαλώδης παραίτηση από ευθύνη » .
Πριν τη γαλλική πρεμιέρα , διάφορες περικοπές έγιναν στην ταινία , με εντολή του Αρχιεπισκόπου του Παρισιού και από κυβερνητικούς λογοκριτές .
Ο Ντράγιερ , βέβαια , εξοργίστηκε από αυτές τις περικοπές , αφού ο ίδιος δεν μπορούσε να τις ελέγξει .
Αργότερα εκείνο το έτος , στις 6 Δεκεμβρίου , μια πυρκαγιά στα στούντιο UFA στο Βερολίνο , κατέστρεψε το αρχικό αρνητικό της ταινίας˙ μόνο μερικές , μη-ολοκληρωμένες κόπιες του πρωτότυπου υπήρχαν .
Ο Ντράγιερ κατόρθωσε να τις « κολλήσει » κομμάτι-κομάτι και να συνθέσει μια νέα έκδοση του αρχικού , αρνητικού , χρησιμοποιώντας εναλλακτικό και , αρχικά , αχρησιμοποίητο υλικό . Όμως και αυτή η έκδοση καταστράφηκε το 1929 , πάλι από φωτιά .
Κατά τη διάρκεια των επόμενων τεσσάρων δεκαετιών , ήταν πολύ δύσκολο να βρεθούν αντίγραφα αυτής της δεύτερης εκδοχής , αλλά και τα αντίγραφα της αρχικής ταινίας θεωρούνταν ακόμη σπανιότερα .
Η αρχική εκδοσή είχε χαθεί για δεκαετίες μετά από την πυρκαγιά του 1928 που κατέστρεψε το αυθεντικό αρνητικό , και μόνο αντίγραφα της δεύτερης εκδοχής του Ντράγιερ ήταν διαθέσιμα .
Το 1981 , ένας υπάλληλος του ψυχιατρικού ιδρύματος Dikemark στο Όσλο βρήκε αρκετά κάνιστρα με φιλμ στην ντουλάπα ενός επιστάτη , που είχαν την ταμπέλα Τα Πάθη της Ζαν ντ ’ Αρκ .
Τα κάνιστρα στάλθηκαν στο Νορβηγικό Ινστιτούτο Κινηματογράφου όπου παρέμειναν αποθηκευμένα για τρία χρόνια , μέχρι να εξεταστούν , τελικά .