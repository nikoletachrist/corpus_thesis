Μετά από πολλές συναντήσεις και συσκέψεις , οι Κλέμεντς και Μάσκερ έγραψαν αρκετές ιστορίες πριν προχωρήσουν στο πρώτο τους πρόχειρο σενάριο .
Οι κωμικοί συγγραφείς Ντον ΜακΈνερι και Μπομπ Σω καλέστηκαν από την εκτελεστική παραγωγό Τζέιν Χίλεϊ για να δουλέψουν πάνω στον Ηρακλή , όπου η συμβολή τους ήταν « σημαντικό δομικό στοιχείο σαν να βάζεις κεφαλαία γράμματα στην αρχή κάθε πρότασης και να προσθέτεις τις τελείες και τα κόμματα » .
Στο μεταξύ , το πρόχειρό τους ξαναγράφτηκε από την Αϊρίν Μέκι , φέρνοντας συνολικά περισσότερο χιούμορ και ορισμό στο σενάριο .
Αρχικά , ο Ντόνι Όσμοντ πέρασε από ακρόαση για να χαρίσει τη φωνή του στον Ηρακλή , αλλά απορρίφθηκε καθώς η φωνή του θεωρήθηκε πολύ βαθιά .
Γράφοντας το ρόλο του Φιλοκτήτη , οι Μάσκερ και Κλέμεντς οραματίστηκαν τον Ντάνι Ντε Βίτο για τον ρόλο .
Ωστόσο , ο Ντε Βίτο αρνήθηκε να περάσει από ακρόαση και έτσι οι Εντ Άσνερ , Έρνεστ Μποργκνάιν και Ντικ Λατέσα κλήθηκαν για να διαβάσουν για τον ρόλο .
Μετά την ακρόασή του , ο Ρεντ Μπάτονς έφυγε δηλώνοντας : « Ξέρω τι θα κάνετε .
Θα δώσετε αυτό τον ρόλο στον Ντάνι Ντε Βίτο ! » Σύντομα , οι σκηνοθέτες και η παραγωγός Άλις Ντέγουϊ προσέγγισαν τον Ντε Βίτο σε ένα γεύμα κατά τη διάρκεια των γυρισμάτων της ταινίας Ματίλντα , όπου ο Ντε Βίτο υπέγραψε για τον ρόλο .
Για κάθε ταινία κινουμένων σχεδίων από την Πεντάμορφη και το Τέρας , η Σούζαν Ίγκαν περνούσε από ακρόαση για έναν ρόλο μέχρι που πήρε το ρόλο της Μπελ στην παραγωγή του Μπρόντγουεϊ .
Μαθαίνοντας για τον Ηρακλή , η Ίγκαν επεδίωξε ενεργά τον ρόλο της Μεγάρα , αν και αποκάλυψε πως « ο Άλαν Μένκεν αρχικά με παρεμπόδισε από το να κυνηγήσω αυτό τον ρόλο .
Είπε πως η πρωταγωνίστρια στον Ηρακλή έπρεπε να ήταν αυτή η κυνική εξυπνάκιας , που δε θα έπρεπε να ακούγεται καθόλου όπως η γλυκιά και αθώα Μπελ » .
Τελικά , ο Μένκεν μαλάκωσε και επέτρεψε στην Ίγκαν να περάσει από ακρόαση για τον ρόλο .
Η Ίγκαν διάβασε για τον ρόλο μπροστά σε ένα μικρόφωνο ενώ καταγραφόταν σε κάμερα , καθώς ο Μένκεν , ο μουσικός σκηνοθέτης της Πεντάμορφης Μάικλ Κόσαριν και οι παραγωγοί κάθισαν σε ένα τραπέζι με τα μάτια κλειστά .
Εννέα μήνες μετά την συγχρονισμένη καταγραφή των αποτελεσμάτων , η Ίγκαν πήρε τον ρόλο .
Κατά τη διάρκεια της παραγωγής , δόθηκε αρχικά στη Μεγκ μια μπαλάντα με τον τίτλο « I Ca n't Believe My Heart » , αλλά ο Κεν Ντάνκαν , ο επικεφαλής εικονογραφιστής για τον χαρακτήρα της Μεγκ , επεσήμανε πως το τραγούδι ήταν εκτός χαρακτήρα . Έτσι , οι Μένκεν και Ζίπελ συνέθεσαν αργότερα το « I Wo n't Say I 'm In Love » .
Το κάστινγκ για τον Άδη αποδείχτηκε προβληματικό για τους Μάσκερ και Κλέμεντς . Όταν ο Ντε Βίτο ρώτησε τους σκηνοθέτες ποιον σκέφτονταν για τον ρόλο του Άδη , εκείνοι απάντησαν πως δεν είχαν επιλέξει κάποιον .
Ως απάντηση , ο Ντε Βίτο ξεφούρνισε : « Γιατί δεν το ζητάτε από τον Τζακ [ Νίκολσον ] ; » Όταν ο Ντε Βίτο ενημέρωσε τον Νίκολσον για το πρότζεκτ , την επόμενη εβδομάδα τα στούντιο ήταν διατεθειμένα να πληρώσουν τον Νίκολσον $ 500,000 για τον ρόλο , αλλά ο Νίκολσον απαίτησε χονδρικά $ 10–15 εκατομμύρια και 50 % από τα έσοδα των πωλήσεων των προϊόντων του Άδη .
Απρόθυμα να μοιραστούν τα έσοδα των προϊόντων με τον ηθοποιό , τα στούντιο ήρθαν με μια αντιπροσφορά η οποία σε σχέση με αυτά που ζητούσε ο ηθοποιός , ήταν σημαντικά μικρότερη . Έτσι , ο Νίκολσον αποφάσισε να απορρίψει το πρότζεκτ .
Απογοητευμένοι από την άρνηση του Νίκολσον , οι Κλέμεντς και Μάσκερ τελικά επέλεξαν τον Τζον Λίθγκοου ως Άδη το φθινόπωρο του 1994 . Έπειτα από εννέα μήνες προσπάθειας να κάνουν την απεικόνιση του Λίθγκοοου ως Άδη να δουλέψει , ο Λίθγκοου απελευθερώθηκε από τον ρόλο τον Αύγουστο του 1995 .
Σύμφωνα με τον Μάσκερ , οι Ρον Σίλβερ , Τζέιμς Κόμπερν , Κέβιν Σπέισι , Φιλ Χάρτμαν και Ροντ Στάιγκερ έφτασαν στα στούντιο για να διαβάσουν για τον ρόλο του Άδη .
Επιπρόσθετα , ο εικονογραφιστής Νικ Ρανιέρι ισχυρίστηκε πως και οι Μάικλ Άιρονσαϊντ , Τέρενς Μαν και Μάρτιν Λαντάου πέρασαν από ακρόαση για τον ρόλο . Όταν οι σκηνοθέτες κάλεσαν τον Τζέιμς Γουντς , εξεπλάγησαν με την ερμηνεία του και ο Γουντς προσλήφθηκε τον Οκτώβριο του 1995 .
Ο Πόνος , ένα από τα τσιράκια του Άδη , γράφτηκε έχοντας τον Μπόμπκατ Γκόλντθγουεϊτ στο μυαλό , αν και ο ηθοποιός εξομολογήθηκε πως έπρεπε να περάσει από ακρόαση για τον ρόλο , έστω κι αν έπαιζε τον εαυτό του .
Το 1993 , ο Ρον Κλέμεντς και ο Τζον Μάσκερ θυμήθηκαν στοργικά ένα εξώφυλλο του περιοδικού Time με τους Beatles , το οποίο είχε εικονογραφίσει ο καρτουνίστας Τζέραλντ Σκάρφε .
Ενώ δούλευε ως παραγωγός σχεδιασμού για τον Μαγικό Αυλό , ο Σκάρφε καλέστηκε σε μια περιοδεία στα στούντιο της Dinsey , όπου οι Κλέμεντς και Μάσκερ παρατήρησαν μια άμεση συσχέτιση μεταξύ του στυλ του Σκάρφε και αυτού των ελληνικών αμφορέων κι έτσι , με την άδεια των στούντιο , ο Σκάρφε προσλήφθηκε ως παραγωγός σχεδιασμού για το πρότζεκτ .
Ο Σκάρφε πραγματοποίησε ελάχιστη έρευνα , μη θέλοντας να επηρεαστεί από άλλες ερμηνείες , και έστειλε τριάντα δύο σκίτσα μέσω φαξ ή κούριερ , φτάνοντας να δημιουργήσει τελικά περισσότερα από 700 σκίτσα κατά τη διάρκεια της παραγωγής .
Μέχρι τον Ιούλιο του 1995 , ο Σκάρφε και δεκαπέντε σχεδιαστές και εικονογραφιστές ξεκίνησαν να δουλεύουν στην ανάπτυξη προτύπων για κάθε χαρακτήρα της ταινίας .
Την ίδια χρονιά , οι σκηνοθέτες πήγαν για ερευνητικό ταξίδι σε Ελλάδα και Τουρκία για να εξερευνήσουν την κλασική Ελληνική μυθολογία .
Αφού το στυλ του Σκάρφε αποδείχτηκε να είναι πολύ ρευστό και χαοτικό για τους εικονογραφιστές , η παραγωγός σχεδιασμού Σου Νίκολς δημιούργησε γραφήματα αναφοράς για τους εικονογραφιστές όπου τα στοιχεία του στυλ του Σκάρφε , καθώς και οι κλασικές Ελληνικές εικονογραφίσεις , να μπορούν να προσαρμοστούν στη δουλειά τους .
Η εικονογράφιση ξεκίνησε αρχές του 1995 με μια ομάδα περίπου 700 καλλιτεχνών , εικονογραφιστών και τεχνικών στο Μπέρμπανκ της Καλιφόρνια , ενώ τα στούντιο της Walt Disney στη Γαλλία συνέβαλαν σε περίπου δέκα λεπτά εικονογράφισης , συμπεριλαμβανομένου του τέλους με την κάθοδο των Τιτάνων και του Ηρακλή στον Κάτω Κόσμο .
Ο Αντρέας Ντέζα , ο επικεφαλής εικονογράφισης για τον Ηρακλή , σχολίασε πως η ομάδα που δούλεψε μαζί του για τον Ηρακλή ήταν « η μεγαλύτερη που δούλεψε ποτέ μαζί » .
Είχε δουλέψει στο παρελθόν σε άλλους χαρακτήρες ( όπως ο Γκαστόν από την Πεντάμορφη και το Τέρας , ο Τζαφάρ από τον Αλαντίν και ο Σκαρ από τον Βασιλιά των Λιονταριών ) με περίπου τέσσερις μόνο εικονογραφιστές στη διάθεσή του , ενώ για τον Ηρακλή είχε δώδεκα με δεκατρία άτομα .
Δεδομένου πως ο Ντέζα είχε δουλέψει πάνω σε τρεις κακούς στο παρελθόν , ο πρώτος χαρακτήρας που του προσφέρθηκε για να δουλέψει ήταν ο Άδης , αλλά ζήτησε να αναλάβει τον Ηρακλή - « Γνώριζα πως θα ήταν πιο δύσκολο και μεγαλύτερη πρόκληση , αλλά απλά χρειαζόμουν αυτή την εμπειρία στο βιογραφικό μου » .
Ακολουθώντας την κυκλοφορία της Ποκαχόντας , η εικονογράφιση του Άδη δόθηκε αρχικά στον Έρικ Γκόλντμπεργκ , όταν πίστευαν πως ο Τζακ Νίκολσον θα έπαιζε τον χαρακτήρα . Όταν όμως ο Νίκολσον απέρριψε το πρότζεκτ , ο Γκόλντμπεργκ δεν έδειχνε πια ενδιαφέρον να εικονογραφίσει τον χαρακτήρα .
Περίπου την ίδια περίοδο , η εικονογράφιση του Φιλοκτήτη ανατέθηκε στον Κρις Μπακ , αλλά όταν εγκατέλειψε την παραγωγή του Ηρακλή , ο χαρακτήρας έμεινε χωρίς επικεφαλής εικονογραφιστή . Όταν ο Ντε Βίτο υπέγραψε για τον ρόλο , ο Γκόλντμπεργκ αποφάσισε να αναλάβει τον Φιλοκτήτη σημειώνοντας τις ομοιότητες με τον Ντε Βίτο στο κοντό ανάστημα και τη φαλάκρα .
Καθ'όλη την παραγωγή , υπήρξαν είκοσι-εφτά σχέδια για τον χαρακτήρα , με τον Γκόλντμπεργκ να δημιουργεί κυριολεκτικά μια καρικατούρα του Ντε Βίτο με κέρατα , πριν ασκηθεί βέτο από τους σκηνοθέτες .
Διατηρώντας τα χαρακτηριστικά του Ντε Βίτο , ο Γκόλντμπεργκ εμπνεύστηκε από τον Γκρινιάρη της Χιονάτης και τον Βάκχο της Φαντασίας από άποψη προσωπικότητας και δομής του προσώπου για να φτιάξει τον χαρακτήρα .
Για τη Ύδρα , ο Σκάρφε παρέδωσε προκαταρκτικά σχέδια για να δώσει στο μυθικό τέρας τους απαιτούμενους κυνόδοντες και τους ελικοειδείς λαιμούς , πριν μεταφερθεί η δουλειά στην ψηφιακή ομάδα εικονογράφισης με επικεφαλής τον Ρότζερ Γκουλντ .
Η Ύδρα σκαλίστηκε σε ένα πήλινο μοντέλο με τις διαστάσεις να μεταφέρονται σε ψηφιακό γραμμικό μοντέλο , όπου κι έγινε η τελική εικονογράφηση τους τέρατος .
Νωρίς στην παραγωγή , οι σκηνοθέτες αποφάσισαν πως η Ύδρα θα είχε τελικά τριάντα κεφάλια με το βασικό ένα να δημιουργείται από τους εικονογραφιστές και αυτό να πολλαπλασιάζεται από τον υπολογιστή στο κατάλληλο κι επιθυμητό μέγεθος .
Συνολικά , δεκατρείς εικονογραφιστές και τεχνικοί σκηνοθέτες ξόδεψαν περίπου ενάμιση χρόνο για να δημιουργήσουν μια τετράλεπτη σκηνή μάχης .
Επιπρόσθετα , επειδή οι σκηνοθέτες οραματίστηκαν τον Όλυμπο ως μια πόλη από σύννεφα , ζωγράφισαν φόντα από σύννεφα και εικόνες που έμοιαζαν με σύννεφα συγχωνεύθηκαν με τα εφέ της εικονογράφισης για να δημιουργήσουν μια τεχνική μορφοποίησης , η οποία χρησιμοποιήθηκε για την κούνια του βρέφους Ηρακλή και για την ανάκλιντρη καρέκλα του Δία .
Το soundtrack του Ηρακλή φέρει τον τίτλο Hercules : An Original Walt Disney Records Soundtrack .
Αποτελείται από μουσική που συνέθεσε ο Άλαν Μένκεν σε στίχους του Ντέιβιντ Ζίπελ , ενορχήστρωση των Ντάνιελ Τρουμπ και Μάικλ Σταρόμπιν και τις φωνές των Λίλιας Γουάιτ , ΛαΣανζέ , Ροζ Ράιαν , Ρότζερ Μπαρτ , Ντάνι Ντε Βίτο και Σούζαν Ίγκαν ανάμεσα σε άλλους .
Το άλμπουμ περιέχει επίσης τη σινγκλ εκδοχή του « Go the Distance » σε ερμηνεία του Μάικλ Μπόλτον .
Για την Ισπανική προσαρμογή της ταινίας , το « Go the Distance » ξαναηχογραφήθηκε από τον Ρίκι Μάρτιν και κυκλοφόρησε ως σινγκλ με τον τίτλο « No Importa La Distancia » , το οποίο επίσης γνώρισε μεγάλη επιτυχία τόσο στις Ηνωμένες Πολιτείες , όσο κι εκτός .
Στην Τουρκική προσαρμογή της ταινίας , το « Go the Distance » ερμήνευσε ο Ταρκάν , ο οποίος χάρισε και τη φωνή του στον Ηρακλή .
Τον Μάρτιο του 1994 , ο Ζίπελ ανέλαβε να γράψει τους στίχους για τα τραγούδια της ταινίας μαζί με τον Άλαν Μένκεν .
Ο Ζίπελ είχε συνεργαστεί και στο παρελθόν με τον Μένκεν στο θεατρικό έργο It 's Better With a Band και στο μιούζικαλ Diamonds , το οποίο σκηνοθέτησε ο Χάρολντ Πρινς .
Χαρακτηριστικά για την ταινία , η ιδέα να ενσωματωθεί γκόσπελ μουσική στα τραγούδια προτάθηκε από τον συν-σεναριογράφο και συν-σκηνοθέτη Τζον Μάσκερ , αλλά ο Μένκεν προτίμησε « κάτι πολύ κλασικό και Ελληνικό - μια προσέγγιση πιο Candice » .
Ο Μάσκερ εξήγησε πως « η γκόσπελ είναι ένα είδος μουσικής που λέει μια ιστορία .
Μπορεί να είναι αναζωογονητική , ειδικά όταν κάνει τους πάντες να χορεύουν .
Ψάχναμε για ένα σύγχρονο ισοδύναμο για τις Ελληνικές αναφορές και αυτό το στυλ μουσικής έμοιαζε να είναι ψυχαγωγικό αλλά και απόμακρο την ίδια στιγμή » .
Η αρχική προσέγγιση για την απεικόνιση των Μουσών έγινε προς το συγκρότημα Spice Girls , με την πρόσκληση να τραγουδήσουν κι ένα από τα τραγούδια της ταινίας , αλλά απέρριψαν την πρόταση λόγω σύγκρουσης προγραμματισμού .
Για την ποπ εκδοχή του « Go the Distance » , ο Μένκεν επέλεξε προσωπικά τον Μάικλ Μπόλτον για να ηχογραφήσει το σινγκλ , για το οποίο η Columbia Records πλήρωσε ένα ακοινοποίητο ποσό στην Walt Disney Records για τα δικαιώματα του soundtrack .
Το « Go the Distance » ήταν υποψήφιο τόσο για Όσκαρ Καλύτερου Τραγουδιού όσο και για Χρυσή Σφαίρα Καλύτερου Τραγουδιού , αλλά έχασε από την επιτυχία της Σελίν Ντιόν « My Heart Will Go On » από την ταινία Τιτανικός .
Η Μπελίντα Καρλάιλ ηχογράφησε δύο εκδοχές του « I Wo n't Say ( I 'm in Love ) » και συμμετείχε επίσης σε ένα μουσικό βίντεο για λόγους προώθησης της ταινίας .
Αν και στην Αγγλική εκδοχή της ταινίας το τραγούδι τελικά δεν χρησιμοποιήθηκε , αρκετές ξένες εκδοχές το συμπεριέλαβαν στη θέση της επανάληψης του « A Star Is Born » στους τίτλους τέλους της ταινίας .
Κάποιες από αυτές τις εκδοχές περιλαμβάνουν τη Σουηδική , τη Φιλανδική , την Ισλανδική και τη Ρωσική .
Αξιοσημείωτο είναι το γεγονός πως η Σουηδική έκδοση του DVD της ταινίας το αντικατέστησε με την επανάληψη του « A Star Is Born » . Όλοι οι στίχοι ανήκουν στον Ντέιβιντ Ζίπελ , όλη η μουσική ήταν από από τον Άλαν Μένκεν.Στις 4 Φεβρουαρίου 1997 , η Disney ξεκίνησε την προωθητική καμπάνια της ταινίας με μια πεντάμηνη προωθητική περιοδεία με το όνομα « Disney 's Hercules Mega Mall Tour » με χορηγό τη Chevrolet Venture .
Η περιοδεία πέρασε από 20 πόλεις ξεκινώντας από την Ατλάντα στην Τζόρτζια .
Με κάτι που είχε χρησιμοποιηθεί και στις προωθητικές καμπάνιες των ταινιών Ποκαχόντας και Η Παναγία των Παρισίων , η περιοδεία περιελάμβανε έντεκα αξιοθέατα συμπεριλαμβανομένων μιας θεατρικής παράστασης , ένα καρουζέλ με θέμα το μωρό Πήγασο , ένα πανηγύρι με παιχνίδια που είχαν θέμα τον Ηρακλή και ένα δεκάλεπτο εργαστήρι εικονογράφισης το οποίο παρουσίαζε ο ίδιος ο Αντρέας Ντέζα , όπου οι επισκέπτες θα προσπαθούσαν να ζωγραφίσουν τον Ηρακλή .
Στις 14 Ιουνίου , η πρεμιέρα της ταινίας συνοδεύτηκε από μια παρέλαση ηλεκτρικού φωτός που έγινε στην Times Square .
Η παρέλαση των φωταγωγημένων αρμάτων ταξίδεψε από τον 42ο δρόμο του Μανχάταν στην Πέμπτη Λεωφόρο και στον 66ο δρόμο και σε αυτήν συμμετείχαν αρκετές διασημότητες όπως οι Λώρεν Χάτον , Χάρβεϊ Καϊτέλ , Άντι Γκαρσία , Μπάρμπαρα Γουόλτερς , Μάικλ Μπόλτον και Μαριλού Χένερ , καθώς επίσης και αθλητές Ολυμπιακών αγώνων .
Το γεγονός αυτό προκάλεσε κάποιες αντιδράσεις καθώς ο πρώην δήμαρχος της Νέας Υόρκης Εντ Κοτς , προέβαλε ενστάσεις στο να παραδοθεί η πόλη στην Disney , και οι κριτικοί εξέφρασαν την απορία σχετικά με το τι είναι διατεθειμένοι να δώσουν οι πολιτικοί σε μια ιδιωτική εταιρία με αντάλλαγμα την επένδυση .
Επίσης , περίπου 100 μέλη της Εθνικής Ένωσης Εργαζομένων και Τεχνικών Εκπομπών χρησιμοποίησαν την περίσταση για να διαμαρτυρηθούν σχετικά με τη νέα συμφωνία της Disney με το ABC , με τον τοπικό πρόεδρο της ένωσης , Τόνι Καπιτάνο , να παραπονιέται λέγοντας « Πιστεύω πως ο Δήμαρχος παρέδωσε την πόλη στη Disneyland » και 5000 επιχειρήσεις και κάτοικοι της περιοχής ένιωσαν άσχημα όταν τους ζητήθηκε να σβήσουν τα φώτα τους όταν θα περνούσε η παρέλαση .