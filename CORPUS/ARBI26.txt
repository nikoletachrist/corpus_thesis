Τα μπαλέτα Μπολσόι είναι ένας παγκοσμίως διάσημος ρωσικός θίασος με έδρα του το θέατρο Μπολσόι της Μόσχας .
Ιδρύθηκαν το 1776 και είναι ένα από τα παλαιότερα συγκροτήματα μπαλέτου στον κόσμο αλλά και από τα πιο πολυπρόσωπα .
Στις μέρες μας , απασχολεί συνήθως 220 χορευτές .
Η πλειοψηφία των χορευτών προέρχεται από την Κρατική Ακαδημία Χορογραφίας της Μόσχας , γνωστή ως Ακαδημία Μπαλέτου Μπολσόι .
Η Παγκόσμια Πρώτη του θρυλικού μπαλέτου Η λίμνη των κύκνων δόθηκε το 1877 από τα μπαλέτα Μπολσόι .
Οι πρώτες παραστάσεις μπαλέτου στη Ρωσία δόθηκαν στο 2ο μισό του 17ου αιώνα .
Το 1738 άνοιξε η πρώτη ρωσική σχολή μπαλέτου στην Αγία Πετρούπολη .
Η Αικατερίνη Β΄ της Ρωσίας , η οποία ανέλαβε τα ηνία της Ρωσικής Αυτοκρατορίας από το 1762 , ενθάρρυνε την άνθηση των γραμμάτων και των τεχνών .
Σε αυτήν οφείλεται το διάταγμα τις 28ης ( 17ης με το παλαιό ημερολόγιο ) Μαρτίου 1776 , στο οποίο παραχωρούσε στον πρίγκιπα Π.
Ουρούσωφ το προνόμιο να οργανώνει στη Μόσχα θεατρικές παραστάσεις .
Ο Ιταλός χοροδιδάσκαλος Φιλίππο Μπεκκάρι είχε αρχίσει να δίνει από το 1773 τα πρώτα μαθήματα στα παιδιά του ορφανοτροφείου της Μόσχας , τα οποία μέσα σε 3 ( τρία ) χρόνια ήταν έτοιμα να ξεκινήσουν τις παραστάσεις , αποτελώντας τον πρωταρχικό πυρήνα του συγκροτήματος από τον οποίον ξεπήδησαν τα μπαλέτα Μπολσόι .
Στον αρχικό θίασο του θεάτρου Πετρόφσκυ ( όπως αρχικά ονομαζόταν το θέατρο Μπολσόι ) συμμετείχαν και πρώην δουλοπάροικοι-ηθοποιοί του Γκολόφκιν , ενός πλούσιου γαιοκτήμονα .
Στις αρχές ο θίασος περιελάμβανε μόνο 13 μουσικούς και συνήθως 30 καλλιτέχνες , οι οποίοι δεν χωρίζονταν ανά ειδικότητα : οι ηθοποιοί συμμετείχαν στις όπερες και οι τραγουδιστές και οι χορευτές έπαιρναν μέρος σε παραστάσεις πρόζας .
Το 1785 ο θίασος έφτανε τα 80 μέλη , ενώ στις αρχές του 20ου αιώνα είχε φτάσει τα 500 και το 1990 ξεπερνούσε τα 900 άτομα , διαφόρων ειδικοτήτων , της όπερας και του μπαλέτου .
Το όνομα άλλωστε του ίδιου του θεάτρου Μπολσόι στα ρώσικα σημαίνει Μεγάλο θέατρο .
Από το ξεκίνημά τους , τα ρώσικα μπαλέτα βασίστηκαν στην δυτικοευρωπαϊκή πολιτιστική κληρονομιά , αλλά ταυτόχρονα άντλησαν στοιχεία από την ρωσική κουλτούρα και τις λαϊκές παραδόσεις .
Αυτό το πάντρεμα ίσχυσε τόσο στη θεματολογία των έργων όσο και στις χορογραφίες .
Μια ευρεία γκάμα ρεπερτορίου χαρακτήριζε τα προγράμματα της εποχής αυτής .
Στις αρχές του 18ου αιώνα επικρατεί το μπαλέτο-ντιβερτισμάν . Ήταν μια γιορτινή , χαρούμενη , φαντασμαγορική , χορευτική σουίτα με ασύνδετα μεταξύ τους νούμερα μπαλέτου , κωμικά σκετς , λαϊκούς χορούς και χορούς καρακτέρ .
Τα ιστορικά γεγονότα της εποχής επηρέασαν σιγά σιγά και τα θέματα των μπαλέτων .
Μέσα από τις παραστάσεις των μπαλέτων άρχισαν να περνούν πατριωτικά μηνύματα σχετικά με τους Ναπολεόντειους Πολέμους και πιο συγκεκριμένα με τους αγώνες αναχαίτισης των Γάλλων κατά την Εκστρατεία στη Ρωσία .
Τέτοια ήταν αρκετά από τα μπαλέτα που ανέβηκαν στη σκηνή του θεάτρου Μπολσόι όπως Γυναίκες Κοζάκοι ( 1811 ) και Η αγάπη της πατρίδας ( 1814 ) του Ιβάν Βάλμπρεχ και στη συνέχεια του Άνταμ Γκλουζκόφσκι Ο Θρίαμβος των Ρώσων ( 1816 ) , Οι Κοζάκοι στο Ρήνο ( 1817 ) κ.ά .
Ο Γκλουζκόφσκι ήταν ο πρώτος Maître de Ballet που εμπνεύστηκε από το ποίημα Ρουσλάν και Λιουντμίλα του Πούσκιν το 1821 .
Στα μέσα του 19ου αιώνα , ακολουθώντας τις τάσεις της εποχής , το μπαλέτο στρέφεται στον ρομαντισμό .
Το λυρικό περιεχόμενο της έξαρσης των συναισθημάτων είχε ανάγκη από νέα εκφραστικά μέσα : η τεχνική του χορού πάνω στις μύτες ( sur les pointes ) , τα άλματα που προσπαθούσαν να μιμηθούν το πέταγμα των πουλιών , οι μακριές ψηλές αραμπέσκ και οι ατιτύντ χρησιμοποιήθηκαν για πρώτη φορά .
Τα μπαλέτα Συλφίδα του Σνάιτσχοφερ και Ζιζέλ είναι χαρακτηριστικά δείγματα αυτού του κινήματος .
Οι Τατιάνα Καρπάκοβα , Κονσταντίν Μπογκντάνωφ , Ι.
Νικίτιν και Γ.
Σανκόφσκαγια είναι οι σπουδαιότεροι χορευτές στο Μπολσόι αυτήν την εποχή .
Τη δεκαετία 1850 με 1860 μεσουρανεί ως κύριος χορογράφος και μέγας δάσκαλος του χορού καρακτέρ ο Φ.
Μανοχίν .
Το επάγγελμα του χορευτή αρχίζει να περνάει από τη μια γενιά στην άλλη και ολόκληρες οικογένειες εργάζονταν στο Μπολσόι , όπως οι Μανοχίν , οι Ντομασώφ και οι Γερμολώφ .
Τον 19ο αιώνα τα μπαλέτα του θεάτρου Μαριίνσκι της Αγίας Πετρούπολης , που ήταν εξάλλου η πρωτεύουσα της Ρωσικής Αυτοκρατορίας , επισκίαζαν τα μπαλέτα Μπολσόι .
Το αριστοκρατικό , εκλεπτυσμένο και δυτικότροπο στυλ της Αγίας Πετρούπολης ερχόταν σε αντίθεση με το πιο φανταχτερό στυλ των μπαλέτων Μπολσόι , που συγχωνεύει το δράμα με το θέαμα σε μια αποθέωση της αφήγησης μέσα από ήρωες που εκτελούν υπερφυσικές επιδείξεις δεξιοτεχνικών ικανοτήτων .
Στην Αγία Πετρούπολη δέσποζε , από τα μισά του 19ου αιώνα , μια από τις κορυφαίες μορφές του μπαλέτου , ο Γάλλος χορευτής και κατόπιν χορογράφος Μαριούς Πετιπά , ο οποίος ανέπτυξε το στυλ που έγινε γνωστό ως « κλασικό » μπαλέτο .
Χαρακτηριστικό παράδειγμα της όχι και τόσο ένδοξης πορείας εκείνη την εποχή του Μπολσόι , είναι η παγκόσμια Πρώτη της Λίμνης των κύκνων το 1877 , σε χορογραφία του Γιούλιους Ράιζινγκερ , παράσταση που στέφθηκε με αποτυχία .
Αντιθέτως το 1895 , με νέα χορογραφία από τους Πέτιπα και Λεβ Ιβάνωφ , η παράσταση στο θέατρο Μαρίνσκι αποθεώθηκε , και με αυτήν την χορογραφία επικράτησε διεθνώς .
Σημαντική καμπή για τα μπαλέτα Μπολσόι ήταν η τοποθέτηση του Αλεξάντερ Γκόρσκυ ως Premier Maître de Ballet ( επικεφαλής χορογράφος ) , ο οποίος κράτησε τα ηνία του θιάσου από το 1900 μέχρι το 1924 .
Ο Γκόρσκυ επέβαλε τον νατουραλισμό και τον ρεαλισμό στο μπαλέτο , έδωσε μεγαλύτερη έμφαση στη θεατρικότητα παρά στις τεχνικές ικανότητες , καταργώντας την αλαζονική επίδειξη των δεξιοτήτων , όπως τις πολλές στροφές ή τα μεγάλα άλματα .
Στο έργο του είναι φανερές οι επιρροές των θεωριών του Στανισλάφσκι για τη υποκριτική .
Χορογραφίες του ( όπως στο μπαλέτο Δον Κιχώτης ) εκτελούνται μέχρι τις μέρες μας .
Η Οκτωβριανή Επανάσταση δεν ανέτρεψε μόνο το πολιτικό σκηνικό της χώρας , σηματοδότησε και την πορεία των τεχνών γενικότερα .
Το 1917 το θέατρο Μπολσόι άνοιξε για πρώτη φορά τις πύλες του στην εργατική τάξη .
Το 1918 , για τον εορτασμό της πρώτης επετείου της Επανάστασης ανέβηκε το μπαλέτο Στένκα Ράζιν του Αλεξάντρ Γκλαζουνόφ σε χορογραφία Γκόρσκυ .
Στα πρώτα μετεπαναστατικά χρόνια ο θίασος αντιμετώπισε πολλές δυσκολίες και έγιναν σκέψεις να κλείσει εντελώς το θέατρο Μπολσόι .
Κάποιοι χορευτές και χορογράφοι βρέθηκαν έξω από τα σύνορα της νεοσύστατης Σοβιετικής Ένωσης και έπρεπε να γίνει γρήγορα κατάρτιση νέων στελεχών .
Νέες καλλιτεχνικές τάσεις δημιούργησαν έντονες διαμάχες .
Η κλασική κληρονομιά ήρθε σε αντιπαράθεση με το ρεύμα που υποστήριζε ότι το κλασικό μπαλέτο στην προεπαναστατική του μορφή έχει ξεπεραστεί .
Νέες χορογραφικές εκφράσεις δημιουργήθηκαν , που εμπεριείχαν στοιχεία κλασικισμού αλλά και το επικό σοσιαλιστικό ύφος , το οποίο επικρατούσε στις τέχνες στη μετεπαναστατική Ρωσία .
Σκηνοθέτες , μουσουργοί και χορογράφοι προσπαθούσαν να μεταφέρουν στη σκηνή τα μεγαλειώδη γεγονότα της εποχής .
Χαρακτηριστικό παράδειγμα του νέου ρεπερτορίου είναι το μπαλέτο Η κόκκινη παπαρούνα , που ανέβηκε στο θέατρο Μπολσόι στις 14 Ιουνίου 1927 και είναι το πρώτο Σοβιετικό μπαλέτο με μοντέρνο επαναστατικό θέμα .
Σιγά σιγά τα μπαλέτα Μπολσόι έγιναν η ναυαρχίδα της τέχνης του μπαλέτου στη Σοβιετική Ένωση .
Από το 1923 ανέλαβε προϊστάμενος ορχήστρας του θεάτρου Μπολσόι ο Γιούρι Φάιερ , θέση που κράτησε μέχρι το 1963 .
Το όνομά του συνδέθηκε με πολλές αξιομνημόνευτες παραστάσεις του μπαλέτου στην μακρόχρονη θητεία του .
Διεύθυνε την ορχήστρα σε 400 παραστάσεις της Λίμνης των κύκνων , ήταν ο μαέστρος της ορχήστρας στην παγκόσμια Πρώτη Της Σταχτοπούτας ( 1945 ) και του Πέτρινου λουλουδιού του Προκόφιεφ .
Από το 1925 μέχρι το 1930 Premier Maître de Ballet ονομάστηκε ο Βασίλι Τικομίρωφ , ο οποίος από το 1900 εργαζόταν στα Μπολσόι ως Maître de Ballet .
Η δημιουργική εξέλιξη στο Μπολσόι ενισχύθηκε και από τα μπαλέτα που βασίζονταν σε λογοτεχνικά αριστουργήματα .
Σε αυτήν την κατηγορία ανήκουν τα μπαλέτα Η πηγή του Μπαχτσί Σαράι ( 1934 ) και Ο Αιχμάλωτος του Καυκάσου από τα ομώνυμα ποιήματα του Πούσκιν και Ταράς Μπούλμπα του Νικολάι Γκόγκολ , που ανέβηκαν σε χορογραφία του Ρόστισλαβ Ζαχάρωφ , ο οποίος το διάστημα 1936-1939 ανέλαβε Premier Maître de Ballet και μέχρι το 1960 παρέμεινε από τους κορυφαίους χορογράφους του Μπολσόι .
Με το ξέσπασμα του Β ' Παγκοσμίου Πολέμου πολλές κρατικές υπηρεσίες της Μόσχας μεταφέρθηκαν για λόγους ασφαλείας στο Κούιμπισεφ , το ίδιο και ένα μεγάλο μέρος του θιάσου Μπολσόι .
Κάποιοι χορευτές πήγαν να πολεμήσουν , κάποιοι άλλοι έδιναν παραστάσεις στα μέτωπα για την ψυχαγωγία και ενθάρρυνση των στρατευμάτων και μόνο μια μικρή ομάδα έμεινε στη Μόσχα με επικεφαλής τον Μιχαήλ Γκαμπόβιτς , πρώτο σολίστ των Μπολσόι εκείνη την εποχή και κομισάριο του εθελοντικού τάγματος επιφυλακής και άμυνας στο εσωτερικό της Μόσχας .
Το ιστορικό θέατρο έμεινε κλειστό αλλά κάποιες παραστάσεις δίνονταν στο παράρτημα του θεάτρου .
Το 1942 το τμήμα του θιάσου που βρισκόταν στο Κούιμπισεφ παρουσίασε ένα καινούριο μπαλέτο , Τα Ερυθρά Πανιά σε μουσική Γιουρόφσκι και την επόμενη χρονιά η παράσταση μεταφέρθηκε στο Μπολσόι .
Το 1944 τη διεύθυνση των μπαλέτων ανέλαβε ο Λεονίντ Λαβρόφσκι , με στόχο τον εκμοντερνισμό του θιάσου .
Το θέατρο Μπολσόι γιόρτασε το τέλος του πολέμου με τις πρεμιέρες των μπαλέτων του Προκόφιεφ Σταχτοπούτα ( 1945 ) και Ρωμαίος και Ιουλιέτα ( 1946 ) .
Τα μπαλέτα αυτά ανέδειξαν ακόμη περισσότερο την αξία της πρίμα μπαλαρίνας Γκαλίνα Ουλάνοβα .
Η Ουλάνοβα , είχε σπουδάσει δίπλα στην Αγριππίνα Βαγκάνοβα και εργαζόταν στα μπαλέτα Κίροφ ( πρώην Μαριίνσκι ) από το 1928 .
Στο παρελθόν είχε μετακληθεί στο Μπολσόι για πολλές παραστάσεις μέχρι που το 1944 πέρασε μόνιμα στο δυναμικό του Μπολσόι .
Η ευαίσθητη προσωπικότητά της και η άψογη τεχνική της κατέληγαν σε μια εκφραστική και ερμηνευτική τελειότητα γεμάτες λυρισμό .
Συγκλονιστικές θεωρήθηκαν και οι ερμηνείες ως Ζιζέλ , Αουρόρα και Μαρία στο μπαλέτο Η πηγή του Μπαχτσί Σαράι .
Από το 1962 και για περισσότερα 30 χρόνια αφιερώθηκε στη διδασκαλία .
Το 1949 ο Λαβρόφσκι παρουσίασε το μπαλέτο Το κόκκινο λουλούδι του Γκλιέρ , ο Ζαχάρωφ ανέβασε τον Μπρούτζινο καβαλάρη , επίσης του Γκλιέρ και ο Βαϊνόνεν τη Μιραντολίνα σε μουσική Σ.
Βασιλένκο .
Σημαντική επιτυχία γνώρισαν επίσης τα μπαλέτα Σουραλέχ ( 1955 ) σε μουσική Φάριντ Γιαρούλιν και χορογραφία Λ.
Γιάκομπσον , Λαουρέντσια ( 1956 ) σε μουσική Λ.
Κρέιν και χορογραφία Β.
Τσαμπουκιάνι και Το πέτρινο λουλούδι ( 1959 ) σε μουσική Προκόφιεφ και χορογραφία Γιούρι Γκριγκόροβιτς .
Μετά τον Β΄ Παγκόσμιο Πόλεμο νέα αστέρια ανέτειλαν στο θιάσο , όπως ο Νικολάι Φαντέγετσεφ , η Νίνα Τιμοφέγεφα , η Ραΐσα Στρουτσκόβα , η Μαρίνα Κοντράτιεβα , η Λουντμίλα Μπογκομόλοβα και η σπουδαιότερη όλων , η Μάγια Πλισέτσκαγια .
Η Πλισέτσκαγια σπούδασε από μικρή στη Ακαδημία μπαλέτου του Μπολσόι και από 18 ετών εντάχθηκε στο θίασο .
Την αποκάλεσαν Απόλυτη Πρίμα Μπαλαρίνα , αληθινή Βασίλισσα του Μπολσόι και ιερό τέρας του μπαλέτου .
Ξεχωρίζει η ερμηνεία της στο Πέτρινο λουλούδι , ως Οντέτ και Οντίλ στη Λίμνη των Κύκνων ( ο « θάνατο του κύκνου » θεωρείται σήμα κατατεθέν της ) και ως Αουρόρα στην Ωραία Κοιμωμένη .
Ενέπνευσε όσο λίγες χορεύτριες τις μεγάλες προσωπικότητες της τέχνης στην εποχή της .
Ο Κουβανός Maître de Ballet Αλμπέρτο Αλόνσο χορογράφησε ειδικά για αυτήν τη Σουίτα Κάρμεν ( 1966 ) , σε μουσική του συζύγου της , του συνθέτη και πιανίστα Ροντιόν Στσεντρίν .
Ο Στσεντρίν έγραψε τη μουσική και για άλλη μια μεγάλη επιτυχία της , την Άννα Καρένινα ( 1972 ) , όπου η Πλισέτσκαγια έκανε το ντεμπούτο της και ως χορογράφος .
Ο Ρολάν Πετί εμπνεύστηκε για αυτήν Το Άρρωστο τριαντάφυλλο ( 1973 ) , σε μουσική Γκούσταβ Μάλερ ενώ ο Μωρίς Μπεζάρ δημιούργησε το μπαλέτο Ισιδώρα ( 1976 ) και το Άβε Μάγια ( 1995 ) .
Αποσύρθηκε σε ηλικία 65 από το Μπολσόι αλλά μέχρι τον θάνατό της , σε ηλικία 89 ετών , δεν εγκατέλειψε ποτέ το μπαλέτο .
Το 1983-4 διηύθυνε το μπαλέτο της Όπερας της Ρώμης και το 1987-1990 το Εθνικό Λυρικό Μπαλέτο της Ισπανίας .
Στη μετασταλινική εποχή τα μπαλέτα Μπολσόι άρχισαν να κάνουν παγκόσμιες περιοδείες με τεράστια επιτυχία και οι χορευτές τους χαρακτηρίστηκαν το καλύτερο εξαγώγιμο καλλιτεχνικό προϊόν της Σοβιετικής Ένωσης .
Σε κάποιες από αυτές τις τουρνέ , χορευτές από διάφορα συγκροτήματα της Σοβιετικής Ένωσης αυτομόλησαν στη Δύση .
Τα πιο ηχηρά ονόματα έφυγαν από τα μπαλέτα Κίροφ ( Ρούντολφ Νουρέγιεφ , Νατάλια Μακάροβα , Μιχαήλ Μπαρίσνικοφ κ.ά. ) .
Και τα Μπολσόι είχαν τις απώλειές τους αλλά πιο περιορισμένες , όπως του Αλεξάντερ Γκοντούνοφ , του Λεονίντ Κουζλόφ και της συζύγου του Βαλεντίνας .
Το 1964 τα ηνία πέρασαν στα χέρια του Γιούρι Γκριγκόροβιτς ο οποίος παρέμεινε σε αυτή τη θέση μέχρι το 1995 .
Ο Γκριγκορόβιτς είχε γεννηθεί και σπουδάσει στο Λένινγκραντ και ήταν σολίστ στα μπαλέτο Κίροφ μέχρι το 1962 .
Το 1965 ανέβασε το μπαλέτο Ο θρύλος της αγάπης σε μουσική Α.
Μελίκωφ , με την χορογραφία που είχε κάνει για το ανέβασμά του στο Λένινγκραντ .
Το μπαλέτο είναι ένας ύμνος στα ιδεώδη της γενναιοδωρίας , της αγάπης και του καθήκοντος .
Ο Γκριγκορόβιτς μέσα από τις χορογραφίες του τόνισε τη σκιαγράφηση των χαρακτήρων και αναβίωσε τον χορό συνόλου και πλήθους .
Αντιπροσωπευτικό δείγμα της δουλειάς του Γκριγκόροβιτς είναι το μπαλέτο « Σπάρτακος » σε μουσική Αράμ Χατσατουριάν .
Ο Σπάρτακος πρωτοανέβηκε στη σκηνή του Μπολσόι το 1958 ( η παγκόσμια Πρώτη δόθηκε το 1956 στο Λένινγκραντ ) , σε χορογραφία Ιγκόρ Μοϊσέγεφ αλλά το ανέβασμα του μπαλέτου το 1968 σε χορογραφία Γκριγκόροβιτς γνώρισε την αποθέωση και καθιερώθηκε ως σήμα κατατεθέν του θιάσου .
Τον ρόλο του Σπάρτακου είχε επωμισθεί ο Βλαντιμίρ Βασίλιεφ .
Η συνεργασία του Γκριγκορόβιτς με τον Βασίλιεφ υπήρξε ιδιαίτερα γόνιμη και έδωσε εξαιρετικά αποτελέσματα , όπως στα μπαλέτα Το πέτρινο Λουλούδι , Ο Καρυοθραύστης ( 1966 ) , ο Ιβάν ο Τρομερός ( 1975 ) , Άνγκαρα ( 1976 , βασισμένο στο έργο του Αλεξέι Αρμπούζωφ Μια ιστορία του Ιρκούτσκ ) κ.ά .
Με το μπαλέτο Ίκαρος ( 1971 ) σε μουσική Σ.
Σλονίμσκι , ο Βασίλιεφ έκανε το ντεμπούτο και ως χορογράφος .
Καινούρια αστέρια προσθέτονταν συνεχώς στο θίασο , όπως η Αικατερίνα Μαξίμοβα , η Νατάλια Μπεσμέρτνοβα , ο Μπόρις Ακίμωφ , η Λουντμίλα Σεμενιάκα και πολλοί άλλοι .
Η αλλαγή στο πολιτικό σκηνικό και η διάλυση της Σοβιετικής Ένωσης προκάλεσαν τριγμούς και στο θέατρο Μπολσόι .
Η κυβερνητική χρηματοδότηση μειώθηκε και τα οικονομικά προβλήματα έκαναν δύσκολη τη διαχείριση του θεάτρου .
Το 1995 ο Γκριγκορόβιτς απομακρύνθηκε από τη θέση που κατείχε για περισσότερα από 30 χρόνια και ανέλαβε ο Βλαντιμίρ Βασίλιεφ .