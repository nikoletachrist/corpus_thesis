Ενώ η πολιτική ενός κράτους μπορεί να διαχωρίζει με σαφήνεια τη σχέση Εκκλησίας-Κράτους , ενίοτε υπάρχει μία σχέση « από μακριά κι αγαπημένοι » , στο πλαίσιο της οποίας οι δύο θεσμοί δρουν ως ανεξάρτητοι οργανισμοί .
Μία αρχή παρόμοια αλλά πιο αυστηρή από την ελευθεροφροσύνη εφαρμόστηκε στη Γαλλία και την Τουρκία , ενώ κάποια κοσμικοποιημένα κράτη όπως η Δανία και το Ηνωμένο Βασίλειο διατηρούν συνταγματικά αναγνωρισμένη μία επίσημη κρατική θρησκεία ( Λουθηρανισμός , Αγγλικανισμός ) .
Η έννοια παραλληλίζεται με διάφορες άλλες διεθνείς κοινωνικές και πολιτικές ιδέες όπως ο αντικληρικισμός , η ανεξιθρησκία , ο θρησκευτικός πλουραλισμός .
Ο Γουίτμαν ( 2009 ) επισημαίνει ότι σε πολλά ευρωπαϊκά κράτη , στο πέρασμα των αιώνων , το κράτος έχει αναλάβει τον κοινωνικό ρόλο της εκκλησίας οδηγώντας έτσι σε μία γενικευμένη κοσμικοποιημένη δημόσια σφαίρα .
Η βαθμίδα διαχωρισμού ποικίλλει από τον απόλυτο διαχωρισμό που επιβάλλει το σύνταγμα , όπως συμβαίνει στην Ινδία και τη Σιγκαπούρη , μέχρι την επιβολή μίας επίσημης θρησκείας με απόλυτη απαγόρευση οποιασδήποτε άλλης , όπως συμβαίνει στις Μαλδίβες .
H αρχαιότητα είναι γεμάτη με παραδείγματα ανάμειξης και συγχώνευσης Εκκλησίας και Κράτους .
Κατά κανόνα ένας επιτυχημένος ηγεμόνας ή βασιλιάς αναλάμβανε διάφορους « ιερατικούς » τίτλους , εκτός από τους « κοσμικούς » τίτλους που συνήθως παρείχε μια τέτοια θέση .
Μερικά παραδείγματα αυτής της συγκεκριμένης ανάμειξης και συγχώνευσης Εκκλησίας-Κράτους είναι : η εκτέλεση του Σωκράτη , ο οποίος καταδικάστηκε σε θάνατο από το Αθηναϊκό κράτος για , μεταξύ άλλων , « την ασέβειά του προς τους θεούς » , ο ισχυρισμός πολλών από τους αρχαίους Ιουδαίους βασιλείς για ηγεμονία με εντολή από τον Ουρανό , ή το Έδικτο της Θεσσαλονίκης , με το οποίο ο Χριστιανισμός που προέκυψε από τη Σύνοδο της Νίκαιας έγινε η επίσημη κρατική θρησκεία της Ρωμαϊκής Αυτοκρατορίας .
Μεταξύ των αρχαίων φιλοσοφιών , ο Επικουρισμός υποστήριζε μια αρχική εκδοχή του διαχωρισμού εκκλησίας και κράτους , όπως φαίνεται στα γραπτά του Λουκρήτιου και του Επίκουρου .
Στη συζήτηση για την ορθή σχέση ανάμεσα στην Εκκλησία και την πολιτεία , σημαντική ήταν η συμβολή του Αγίου Αυγουστίνου , ο οποίος στην « Πολιτεία του Θεού » , Βιβλίο ΙΘ ' , Κεφάλαιο 17 , άρχισε να εξετάζει την ιδανική σχέση ανάμεσα στην « επίγεια πολιτεία » και την « Πολιτεία του Θεού » .
Στο έργο αυτό , ο Αυγουστίνος προέβαλε ότι η « επίγεια πόλη » και η « Πολιτεία του Θεού » αλληλεπικαλύπτοναι σε βασικά σημεία , ιδίως καθ ’ όσον οι άνθρωποι χρειάζεται να ζουν μαζί και να τα συνυπάρχουν ειρηνικά στη γη . Έτσι , ο Αυγουστίνος θεώρησε ότι ήταν καθήκον της « εφήμερης πόλης » να καταστήσει δυνατή την εγκαθίδρυση της « επουράνιας πολιτείας » στη γη .
Για αιώνες , οι μονάρχες βασίλευαν υπό την ιδέα της ελέω Θεού βασιλείας .
Μερικές φορές αυτό άρχιζε να χρησιμοποιείται από ένα μονάρχη για να υποστηρίξει την θεωρία ότι ο βασιλιάς διοικούσε και το βασίλειο του και την Εκκλησία εντός των συνόρων του βασιλείου του , μια θεωρία γνωστή ως « καισαροπαπισμός » .
Από την άλλη πλευρά ήταν το καθολικό δόγμα σύμφωνα με το οποίο ο Πάπας , ως τοποτηρητής του Χριστού επί της γης , θα πρέπει να έχει την απόλυτη εξουσία πάνω στην Εκκλησία , και έμμεσα πάνω στο κράτος .
Επιπλέον , καθ ' όλο τον Μεσαίωνα ο Πάπας επικαλείτο το δικαίωμα να καθαιρεί τους καθολικούς βασιλιάδες της Δυτικής Ευρώπης και προσπάθησε να το ασκήσει , μερικές φορές με επιτυχία ( δείτε τη διαμάχη εξουσίας διορισμού εκκλησιαστικών αξιωματούχων παρακάτω ) , μερικές φορές όχι , όπως με τον Ερρίκο τον Η΄ της Αγγλίας και τον Ερρίκο τον Γ΄ της Ναβάρας .
Στη Δύση το ζήτημα του χωρισμού εκκλησίας και κράτους κατά τη διάρκεια της μεσαιωνικής περιόδου επικεντρώθηκε σε μονάρχες που κυβερνούσαν στην κοσμική σφαίρα , αλλά καταπατούσαν την εξουσία της Εκκλησίας στην πνευματική σφαίρα .
Αυτή η χωρίς λύση αντιλογία στον απόλυτο έλεγχο της Εκκλησίας οδήγησε σε διαμάχες για την εξουσία και σε κρίσεις ηγεσίας , ιδίως στην Διαμάχη εξουσίας διορισμού εκκλησιαστικών αξιωματούχων , που επιλύθηκε με το Κονκορδάτο της Γουόρμς το 1122 .
Με αυτό , ο αυτοκράτορας παραιτήθηκε από το δικαίωμα να ορίζει τους ιερωμένους με δακτυλίδι και ποιμαντική ράβδο , τα σύμβολα της πνευματικής δύναμής τους , και εγγυήθηκε την εκλογή τους από τους κληρικούς του καθεδρικού ναού ή μοναστηρίου και ελεύθερη χειροτονία .
Στην αρχή της Προτεσταντικής Μεταρρύθμισης , ο Μαρτίνος Λούθηρος συνέθεσε το « Δόγμα των Δυο Βασιλείων » .
Σύμφωνα με τον Τζέιμς Μάντισον , ίσως ένα από τα πιο σημαντικά κείμενα υπέρ του διαχωρισμού εκκλησίας-κράτους , το Δόγμα των Δυο Βασιλείων του Λουθήρου σήμανε την γέννηση της σύγχρονης ιδέας του διαχωρισμού μεταξύ κράτους και εκκλησίας .
Την δεκαετία του 1530 , ο Ερρίκος Η΄ της Αγγλίας , εξαγριωμένος από την άρνηση της Καθολικής Εκκλησίας ( Πάπας Κλήμης Θ΄ ) να επικυρώσει τον γάμο του με την γυναίκα του , Αικατερίνη της Αραγονίας , αποφάσισε να διακόψει τις σχέσεις του με την Εκκλησία και να θέσει τον εαυτό του αρχηγό της νέας Εκκλησίας της Αγγλίας , της Αγγλικανικής Εκκλησίας , τερματίζοντας τον διαχωρισμό εκκλησίας και κράτους στην Αγγλία .
Οι μονάρχες της Μεγάλης Βρετανίας έχουν διατηρήσει ακόμη εκκλησιαστική εξουσία στην Εκκλησία της Αγγλίας , έχοντας τον σύγχρονο τίτλο του Υπέρτατου Κυβερνήτη της Εκκλησίας της Αγγλίας .
Ωστόσο η ανάμιξη της εκκλησίας στην Αγγλία δεν επεκτάθηκε πολύ , και αυτό εξαιτίας της δίωξης των Καθολικών που προέκυψε από την ανάληψη εκκλησιαστικών εξουσιών του Ερρίκου .
Αυτό τελικά οδήγησε στον αντι-κομφορμισμό , στους Άγγλους Διαμαρτυρόμενους και στον αντί-καθολικισμό του Όλιβερ Κρόμγουελ , στην Κοινοπολιτεία της Αγγλίας , και σε Ποινικούς Νόμους ενάντια στους καθολικούς και σε άλλους που δεν υπάγονταν στην Εκκλησία της Αγγλίας . Ένα από τα αποτελέσματα της δίωξης στην Αγγλία ήταν η φυγή πολλών από την Μεγάλη Βρετανία σε αναζήτηση θρησκευτικής ελευθερίας .
Μερικοί από αυτούς μετέβησαν στις Αμερικανικές αποικίες ειδικά για αυτόν το λόγο .
Μετά την Αμερικανική Επανάσταση εναντίον του βασιλιά Γεωργίου Γ΄ του Ηνωμένου Βασιλείου , το Σύνταγμα των Ηνωμένων Πολιτειών τροποποιήθηκε ούτως ώστε να απαγορεύει την εγκαθίδρυση θρησκείας ( Τροποποίηση του 1791 , τροπολογία 1 ) από το Κογκρέσο .
Η έννοια του διαχωρισμού Εκκλησίας και Κράτους συχνά πιστώνεται στα γραπτά του Άγγλου φιλόσοφου Τζον Λοκ ( 1632-1704 ) .
Σύμφωνα με την αρχή του Κοινωνικού Συμβολαίου του , ο Λοκ υποστήριξε ότι η κυβέρνηση έχει έλλειψη εξουσίας στη σφαίρα της ατομικής συνείδησης , καθώς αυτή ήταν κάτι λογικό το οποίο οι άνθρωποι δεν μπορούσαν να εκχωρήσουν στην κυβέρνηση για να το ελέγχει αυτή ή άλλοι .
Για τον Λοκ , αυτό δημιούργησε ένα φυσικό δικαίωμα στην ελευθερία της συνείδησης , το οποίο υποστήριξε ότι για τον λόγο αυτό πρέπει να παραμείνει προστατευμένο από κάθε κυβερνητική εξουσία .
Αυτές οι απόψεις πάνω στην θρησκευτική ανοχή και την σημασία της ατομικής συνείδησης , μαζί με το κοινωνικό του συμβόλαιο , άσκησαν ιδιαίτερη επιρροή στις Αμερικάνικες αποικίες και στον προσχεδιασμό του Συντάγματος των Ηνωμένων Πολιτειών .
Την ίδια περίοδο του 17ου αιώνα , ο Πιέρ Μπαίηλ και κάποιοι φιντεϊστές ήταν προάγγελοι του διαχωρισμού Εκκλησίας και Κράτους , ισχυριζόμενοι ότι η πίστη ήταν ανεξάρτητη της λογικής .
Κατά τη διάρκεια του 18ου αιώνα , οι ιδέες του Λοκ και του Μπαίηλ , ιδιαιτέρως ο διαχωρισμός Εκκλησίας και Κράτους , έγιναν περισσότερο κοινές , οι οποίες προωθήθηκαν από τους φιλοσόφους της εποχής του Διαφωτισμού .
Ο Μοντεσκιέ ήδη έγραψε το 1721 για τη θρησκευτική ανοχή και ένα βαθμό διαχωρισμού ανάμεσα στην θρησκεία και την κυβέρνηση .
Ο Βολταίρος υπερασπίστηκε κάποιο βαθμό διαχωρισμού , αλλά στο τέλος τοποθέτησε χαμηλότερα την Εκκλησία από τις ανάγκες του Κράτους , ενώ ο Ντενίς Ντιντερό , για παράδειγμα , ήταν θιασώτης ενός αυστηρού διαχωρισμού Εκκλησίας και Κράτους , λέγοντας ότι « η απόσταση ανάμεσα στον θρόνο και την Αγία Τράπεζα δεν μπορεί ποτέ να είναι πάρα πολύ μεγάλη » .
Στα αγγλικά , ο ακριβής όρος είναι μια παραλλαγή της φράσης « Το τείχος του διαχωρισμού μεταξύ εκκλησίας και κράτους » , όπως είναι γραμμένο στην επιστολή του Τόμας Τζέφερσον προς τον Σύνδεσμο Βαπτιστών του Danbury το έτος 1802 .
Με την επιστολή αυτή , όπου γίνεται αναφορά στην Πρώτη Τροποποίηση του Συντάγματος των Ηνωμένων Πολιτειών , ο Τζέφερσον γράφει : Πιστεύοντας μαζί σας ότι η θρησκεία είναι ένα θέμα το οποίο αφορά αποκλειστικά τον άνθρωπο και το Θεό του , ότι κανείς δεν είναι υπόλογος σε κανέναν άλλο για την πίστη του ή τη λατρεία του , ότι οι νόμιμες εξουσίες της κυβέρνησης αφορούν ενέργειες μόνο και όχι απόψεις , με ευλάβεια θεωρώ ότι η πρόθεση το συνόλου του Αμερικανικού λαού -όπως αποτυπώνεται στη νομοθεσία του- είναι ότι δεν θα πρέπει να « θεσμοθετηθεί κανένας κανόνας δικαίου για την καθιέρωση της θρησκείας ή την απαγόρευση της ελεύθερης άσκησής της » , δημιουργώντας έτσι ένα τείχος διαχωρισμού μεταξύ εκκλησίας και κράτους.Αυτό που ο Τζέφερσον περιέγραφε στους Βαπτιστές , ήταν ότι η Διακήρυξη των Δικαιωμάτων των Ηνωμένων Πολιτειών εμποδίζει τη δημιουργία μιας εθνικής εκκλησίας και με τον τρόπο αυτό δεν θα πρέπει να φοβούνται κυβερνητική παρέμβαση σχετικά με τον τρόπο λατρείας τους .
Η Διακήρυξη των Δικαιωμάτων ήταν ένα από τα πρώτα παραδείγματα στον κόσμο της πλήρους θρησκευτικής ελευθερίας ( που εγκρίθηκε το 1791 , της οποίας προηγήθηκε χρονολογικά μόνο η Διακήρυξη των Δικαιωμάτων του Ανθρώπου και του Πολίτη το 1789 ) .
Οι χώρες έχουν ποικίλους βαθμούς διαχωρισμού μεταξύ κυβέρνησης και θρησκευτικών θεσμών .
Από το 1789 , μια σειρά από χώρες έχουν καθορίσει σαφή όρια μεταξύ θρησκείας και κράτους .
Ο βαθμός του πραγματικού διαχωρισμού μεταξύ της κυβέρνησης και της θρησκείας ή των θρησκευτικών θεσμών ποικίλλει σε μεγάλο βαθμό .
Σε ορισμένες χώρες , οι δύο θεσμοί παραμένουν σε μεγάλο βαθμό αλληλένδετοι .
Υπάρχουν νέες διαμάχες στον μετά-κομμουνιστικό κόσμο .
Οι πολλές παραλλαγές σε ό , τι αφορά το διαχωρισμό συναντώνται σε κάποιες χώρες με υψηλό βαθμό θρησκευτικής ελευθερίας και ανοχής σε συνδυασμό με μια έντονα κοσμική πολιτική κουλτούρα , που όμως έχουν ακόμα διατηρήσει κρατικές εκκλησίες ή οικονομικούς δεσμούς με ορισμένες θρησκευτικές οργανώσεις στον 21ο αιώνα .
Στην Αγγλία υπάρχει μια συνταγματικά κατοχυρωμένη κρατική θρησκεία , αλλά οι άλλες θρησκείες είναι αποδεκτές .
Ο Βρετανός μονάρχης είναι ο Ανώτατος Κυβερνήτης της Εκκλησίας της Αγγλίας , και 26 επίσκοποι ( Πνευματικοί Λόρδοι ) έχουν έδρα στην άνω βουλή της κυβέρνησης , τη Βουλή των Λόρδων .
Σε άλλα βασίλεια , ο επικεφαλής της κυβέρνησης ή αρχηγός του κράτους ή άλλα υψηλόβαθμα πρόσωπα είναι πιθανόν να απαιτείται από το νόμο να ασπάζονται μια συγκεκριμένη πίστη .
Η εξουσία διορισμού υψηλόβαθμων στελεχών των κρατικών εκκλησιών επίσης συχνά ασκείται από τις κοσμικές κυβερνήσεις .
Αυτές οι εξουσίες ωστόσο μπορεί να είναι ελαφρώς αναχρονιστικές ή επιφανειακές , και να αποκρύπτουν το πραγματικό επίπεδο της θρησκευτικής ελευθερίας που ισχύει στο κράτος .
Στην περίπτωση της Ανδόρας υπάρχουν δύο αρχηγοί κράτους , κανείς από τους οποίους δεν είναι γηγενής .
Ο ένας είναι ο Ρωμαιοκαθολικός Επίσκοπος του Seu d'Urgell , μια πόλη που βρίσκεται στην Καταλονία της Ισπανίας .
Κατέχει τον τίτλο του Επισκοπελιανού Συμπρίγκηπα ( ο άλλος Συμπρίγκηπας είναι ο αρχηγός του γαλλικού κράτους ) .
Οι Συμπρίγκηπες έχουν πολιτική δύναμη όσον αφορά , μεταξύ άλλων , την επικύρωση των νόμων και το διορισμό των συνταγματικών δικαστηρίων .
Στο άρθρο 8 του Συντάγματος της Αρμενίας κατοχυρώνεται ρητά το δικαίωμα στην θρησκευτική ελευθερία .
Παρ ' όλα αυτά , στο ίδιο άρθρο , αναγνωρίζεται η ιδιαίτερη ιστορική πορεία της Αρμένικης Αποστολικής Εκκλησίας , ως εθνικής εκκλησίας στην πνευματική ζωή , την ανάπτυξη της πολιτιστικής κουλτούρας και την διατήρηση της εθνικής ταυτότητας του λαού της Αρμενίας καθώς και ότι οι σχέσεις του κράτους με την Αρμένικη Αποστολική Εκκλησία θα ορίζονται με ειδικό νόμο , ο οποίος ψηφίστηκε το 2007 και παραχωρεί διάφορα προνόμια στην τελευταία .
Το Σύνταγμα της Αυστραλίας εμποδίζει την Κοινοπολιτεία να θεσπίζει οποιαδήποτε επίσημη θρησκεία ή να απαιτεί θρησκευτική δοκιμασία για οποιοδήποτε αξίωμα .
Το κείμενο προέρχεται από το Σύνταγμα των Ηνωμένων Πολιτειών , αλλά έχει υποστεί αλλαγές .
Ακολουθώντας τη συνήθη πρακτική του Ανώτατου Δικαστηρίου , έχει ερμηνευθεί πολύ πιο στενά από ό , τι οι αντίστοιχες διατάξεις στις ΗΠΑ και κανένας νόμος δεν έχει ποτέ ακυρωθεί για αντίθεση στη διάταξη αυτή .
Σήμερα , η κυβέρνηση της Κοινοπολιτείας παρέχει ευρεία χρηματοδότηση για θρησκευτικά σχολεία και χρηματοδοτεί επίσης εφημέριους για τα δημόσια και ιδιωτικά σχολεία . Όλα τα κοινοβούλια της Αυστραλίας ανοίγουν με μια χριστιανική προσευχή , και το προοίμιο του Συντάγματος της Αυστραλίας αναφέρεται σε μια « ταπεινή εξάρτηση από την ευλογία του Παντοδύναμου Θεού » .
Παρά το γεγονός ότι μονάρχης της Αυστραλίας είναι η Βασίλισσα Ελισάβετ Β΄ , επίσης Βρετανή μονάρχης και Κυβερνήτης της Εκκλησίας της Αγγλίας , ο αυστραλιανός της τίτλος δεν έχει καμία σχέση με τη θρησκευτική έδρα της και η ίδια δεν έχει κανένα ρόλο στην Αγγλικανική Εκκλησία της Αυστραλίας .
Η απαγόρευση των θρησκευτικών προαπαιτούμενων επέτρεψε στον πρώην Αγγλικανό Αρχιεπίσκοπο του Μπρίσμπεϊν , Peter Hollingworth , να διοριστεί Γενικός Κυβερνήτης της Αυστραλίας , το υψηλότερο εγχώριο συνταγματικό αξίωμα .
Ωστόσο , αυτό επικρίθηκε .
Παρά την ένταξη στο κεφάλαιο « πολιτείες » , το κεφάλαιο 116 δεν ισχύει για τις πολιτείες , λόγω αλλαγών κατά τη διάρκεια της σύνταξής του , και έτσι αυτές είναι ελεύθερες να καθορίσουν τη δική τους θρησκεία .
Παρά το γεγονός ότι καμία πολιτεία δεν έχει συστήσει ποτέ κρατική εκκλησία ( η Νέα Νότια Ουαλία περιόρισε τις θρησκευτικές ομάδες κατά την πρώιμη περίοδο της αποικιοκρατίας ) , το νομικό πρόσωπο που αντιστοιχεί σε πολλές θρησκευτικές οργανώσεις καθορίζεται από την κρατική νομοθεσία .
Υπήρξαν δύο δημοψηφίσματα για να επεκταθεί το κεφάλαιο 116 στις πολιτείες , αλλά και τα δύο απέτυχαν .
Σε κάθε περίπτωση οι αλλαγές αυτές είχαν ομαδοποιηθεί με άλλες αλλαγές και έτσι οι ψηφοφόροι δεν είχαν τη δυνατότητα να αποδεχτούν μόνο τη μία αλλαγή .
Οι περισσότερες πολιτείες επιτρέπουν ευρείες εξαιρέσεις για τις θρησκευτικές ομάδες από τη νομοθεσία κατά των διακρίσεων .
Για παράδειγμα , το νομοσχέδιο στη Νέα Νότια Ουαλία που επιτρέπει στα ζευγάρια του ιδίου φύλου να υιοθετούν , επιτρέπει στις θρησκευτικές υπηρεσίες να αρνηθούν να το δεχτούν .