Ο όρος τροτσκισμός αναφέρεται σε μία ερμηνεία του μαρξισμού - λενινισμού , έτσι όπως τη διατύπωσε ο Λέων Τρότσκι .
Ο Τρότσκι θεωρούσε τον εαυτό του έναν ορθόδοξο μαρξιστή-λενινιστή , που υποστήριζε τον σχηματισμό ενός κόμματος « πρωτοπορίας » ή « εμπροσθοφυλακής » στη βάση του δημοκρατικού συγκεντρωτισμού .
Η πολιτική του διαφέρει από εκείνη του σταλινισμού , της επικρατούσας εκδοχής λενινισμού στο ανατολικό μπλοκ , έχοντας ως κύριο σημείο διαφοράς την ανάγκη για τη διεθνή « διαρκή επανάσταση » και την καταδίκη της γραφειοκρατικής ελίτ που , κατά τους τροτσκιστές , καρπωνόταν στη Σοβιετική Ένωση το πλεόνασμα του παραγόμενου πλούτου .
Μια σειρά κομμάτων και οργανώσεων σε όλο τον κόσμο συνεχίζουν να παρουσιάζονται ως τροτσκιστικά , αν και προσεγγίζουν με διαφορετικό τρόπο τα κείμενα του Τρότσκι .
Ο Τζέιμς Π.
Κάννον στο βιβλίο του « Ιστορία του Αμερικάνικου Τροτσκισμού » ( 1942 ) έγραφε ότι : « Ο τροτσκισμός δεν είναι ένα νέο κίνημα , ένα νέο δόγμα , αλλά η επιστροφή , η αναβίωση του γνήσιου μαρξισμού , όπως εκείνη αναπτύχθηκε με τη Ρωσική Επανάσταση και τις πρώτες ημέρες της Κομμουνιστικής Διεθνούς » .
Ωστόσο , ο τροτσκισμός μπορεί να διακριθεί από τις άλλες μαρξιστικές θεωρίες από τέσσερα στοιχεία-κλειδιά : Σύμφωνα με τον Τρότσκι , ο όρος « τροτσκισμός » επινοήθηκε από το Πάβελ Μιλιούκωφ , τον ιδεολογικό ηγέτη του Συνταγματικού Δημοκρατικού κόμματος ( Καντέτοι ) στη Ρωσία , που διεξήγαγε ένα λυσσαλέο αγώνα ενάντια στον « τροτσκισμό » « ήδη από το 1905 » , όταν ο Τρότσκι εξελέγη επικεφαλής του Σοβιέτ της Αγίας Πετρούπολης , κατά τη διάρκεια της επανάστασης εκείνου του χρόνου .
Ο Τρότσκι υποστήριξε την προλεταριακή επανάσταση , όπως εκείνος τη σκιαγράφησε και έγινε γνωστή , ως « θεωρία της διαρκούς επανάστασης » , που αναπτύχθηκε καταρχάς το 1905 .
Επισήμανε ότι στις χώρες που η αστική φιλελεύθερη επανάσταση δεν είχε επικρατήσει πλήρως -με άλλες λέξεις , στις χώρες που δεν υλοποιούνταν ξεκάθαρα η αστική δημοκρατία , όπως στη Ρωσία πριν το 1917- μόνο το προλεταριάτο ή η εργατική τάξη ήταν ικανή να φέρει εις πέρας τα καθήκοντα της επανάστασης .
Μια μικρή μειοψηφία στη ρωσική κοινωνία , το προλεταριάτο , θα απελευθέρωνε και έτσι « θα εξασφάλιζε τη στήριξη της αγροτιάς » ως μέρος εκείνης της επανάστασης , πάνω στην οποία θα βασιζόταν εκείνη η συμμαχία .
Η « μπουρζουαζία » , η αστική τάξη , αντιτασσόταν στη δημιουργία οποιασδήποτε επαναστατικής κατάστασης , φοβούμενη να παρακινήσει το προλεταριάτο , που οργανωνόταν στα μεγάλα εργοστάσια που εκείνη κατείχε .
Η μπουρζουαζία θεώρησε αναγκαίο να συμμαχήσει με τα πιο συντηρητικά στοιχεία , όπως τους κλασικούς φεουδάρχες και , σε τελευταία ανάλυση , με την ήδη υπάρχουσα τσαρική Ρωσία , προκειμένου να προστατέψει τους τίτλους της ιδιοκτησίας της ( με τη μορφή εργοστασίων , τραπεζών κλπ ) .
Το προλεταριάτο , από την άλλη πλευρά , σύμφωνα με τη θεωρία της διαρκούς επανάστασης του Τρότσκι , για να βελτιώσει τις συνθήκες διαβίωσής του , θεώρησε αναγκαίο να δημιουργήσει μια δική του επανάσταση , που θα πραγματοποιούσε πρώτα την αστική και έπειτα , τη σοσιαλιστική επανάσταση .
Ωστόσο , ο Τρότσκι τόνισε ότι ένα νέο σοσιαλιστικό κράτος και η οικονομία του , δεν θα μπορούσε να αντέξει τις πιέσεις του εχθρικού καπιταλιστικού κόσμου , εκτός εάν η σοσιαλιστική επανάσταση πραγματοποιούνταν και σε άλλα κράτη .
Στο πολιτικό φάσμα του μαρξισμού , οι τροτσκιστές θεωρείται ότι βρίσκονται στα αριστερά του .
Υποστήριξαν τα δημοκρατικά δικαιώματα στη Σοβιετική Ένωση , αντιτάχθηκαν στις πολιτικές συμφωνίες με τις ιμπεριαλιστικές δυνάμεις και υποστήριξαν τη διάδοση της επανάστασης στην Ευρώπη και την Ανατολή . Ό , τι ο Τρότσκι ονόμαζε « μύθο του τροτσκισμού » σχηματοποιήθηκε από τον Ζινόβιεφ και τον Κάμενεφ , σε συνεργασία με τον Στάλιν , το 1924 .
Αυτή η « τριανδρία » αντιπαρατέθηκε ουσιαστικά με τους υποστηρικτές του Τρότσκι , την « αριστερή αντιπολίτευση » , για τη διαδοχή του Λένιν .
Το 1926 , ο Στάλιν συμμάχησε με τον Μπουχάριν , που τότε διεξήγαγε την εκστρατεία ενάντια στον « τροτσκισμό » .
Στο έργο Σταλινική Σχολή της Πλαστογραφίας , ο Τρότσκι κάνει μνεία στην μπροσούρα του Μπουχάριν Από την πτώση του τσαρισμού στην πτώση της μπουρζουαζίας ( 1924 ) , που επανεκδόθηκε από τον κομματικό εκδοτικό οίκο « Προλετάρι » το 1923 .
Στην μπροσούρα του , ο Μπουχάριν εξηγεί και ασπάζεται τη θεωρία της διαρκούς επανάστασης και γράφει : « Το ρωσικό προλεταριάτο αντιμετωπίζει με οξύ όσο ποτέ άλλοτε τρόπο το πρόβλημα της διεθνούς επανάστασης ...
Οι πολύ μεγάλες ομοιότητες που έχουν δημιουργηθεί στην Ευρώπη οδηγούν σε μια αναπόφευκτη έκβαση . Έτσι , η διαρκής επανάσταση στη Ρωσία περνά μέσα από την ευρωπαϊκή προλεταριακή επανάσταση » .
Επίσης , είναι κοινό κτήμα , τονίζει ο Τρότσκι , ότι τρία χρόνια μετά , το 1926 , « ο Μπουχάριν ήταν ο αρχηγός και ο μοναδικός , πραγματικά , θεωρητικός ολόκληρης της εκστρατείας ενάντια στον τροτσκισμό , καταλήγοντας στην πάλη ενάντια στη διαρκή επανάσταση » .
Ο Τρότσκι έγραψε ότι η αριστερή αντιπολίτευση μεγάλωσε σε επιρροή κατά τη διάρκεια της δεκαετίας του '20 , από τον διακηρυγμένο « εμφύλιο πόλεμο » εναντίον της : « Κατά τη διάρκεια των πρώτων δέκα χρόνων της πάλης της , η αριστερή αντιπολίτευση δεν εγκατέλειψε το πρόγραμμα της ιδεολογικής κατάκτησης του κόμματος , εξαιτίας της κατάκτησης της εξουσίας ( σ. μ : από τη γραφειοκρατία ) , όντας ενάντια στο κόμμα .
Το σύνθημα ήταν : μεταρρύθμιση , όχι επανάσταση .
Η γραφειοκρατία , ωστόσο , ακόμη και σε αυτή την περίοδο , ήταν προετοιμασμένη για οποιαδήποτε επανάσταση , προκειμένου να υπερασπίσει τα ίδια της τα προνόμια ενάντια σε μια δημοκρατική μεταρρύθμιση .
Το 1927 , όταν η διαπάλη είχε φτάσει σε ένα ακόμη πιο οξύ επίπεδο , ο Στάλιν διακήρυξε σε ένα τμήμα της Κεντρικής Επιτροπής , αναφερόμενος ο ίδιος , σχετικά με την αντιπολίτευση : « Εκείνοι οι σύντροφοι μπορούν να απομακρυνθούν μόνο με εμφύλιο πόλεμο ! » . Ό , τι φαινόταν απειλή με τα λόγια του Τρότσκι πραγματοποιήθηκε , χάριν σε μια σειρά από ήττες της Ευρωπαϊκής Επανάστασης , που επρόκειτο να μείνει , ως ιστορικό γεγονός .
Η οδός της μεταρρύθμισης μετατράπηκε σε οδό της επανάστασης .
O Τρότσκι υποστήριξε ότι η αποκαλούμενη « πάλη ενάντια στον τροτσκισμό » αύξησε σε σημαντικό βαθμό την αντίδραση της γραφειοκρατίας , ενάντια στην Οκτωβριανή Επανάσταση του 1917 .
Ανταποκρίθηκε στον μονόπλευρο εμφύλιο πόλεμο , με την επιστολή του προς το Γραφείο Κομματικής Ιστορίας , ( 1927 ) , αντιπαρατάσσοντας στο ό , τι εκείνος θεωρούσε πως είναι πλαστογραφία της ιστορίας , με την επίσημη ιστορία , όπως εκείνη-πραγματικά- ήταν , λίγα χρόνια πριν .
Κατηγόρησε επιπλέον τον Ιωσήφ Στάλιν ότι παρέκτρεψε την Κινεζική Επανάσταση , και ότι προκάλεσε το μακελειό των Κινέζων εργατών : « Το 1918 , σε μια παλιά εκστρατεία εναντίον μου , θεώρησε αναγκαίο , όπως έχουμε ήδη μάθει , να γράψει τις παρακάτω λέξεις : Όλη η δουλειά της πρακτικής οργάνωσης της εξέγερσης πραγματοποιήθηκε κάτω από την άμεση καθοδήγηση του επικεφαλής του Σοβιέτ της Πετρούπολης , συντρόφου Τρότσκι .
Μπορούμε να πούμε με βεβαιότητα ότι το γρήγορο πέρασμα της φρουράς στο πλευρό του Σοβιέτ και η τολμηρή υλοποίηση του από την Επαναστατική Στρατιωτική Επιτροπή , το κόμμα το οφείλει , κυρίως και πάνω απ ’ όλα , στον σύντροφο Τρότσκι . ( Στάλιν , Πράβντα , 6 Νοεμβρίου 1918 ) .
Με όλη την υπευθυνότητα των λόγων μου , είμαι αναγκασμένος τώρα να πω ότι για τη ανελέητη σφαγή των Κινέζων Κομμουνιστών και της Κινέζικης Επανάστασης , στις τρεις πιο σημαντικές στροφές∙ τη ενίσχυση της θέσης των συνδικαλιστικών πρακτόρων του Βρετανικού ιμπεριαλισμού μετά την Γενική Απεργία το 1926 και τελικά , την γενική εξασθένιση της θέσης της Κομμουνιστικής Διεθνούς και της Σοβιετικής Ένωσης , το κόμμα τα οφείλει κυρίως και πάνω απ ’ όλα στον Ιωσήφ Στάλιν. » .
Ο Τρότσκι στάλθηκε εξόριστος στην Άλμα Άτα και οι οπαδοί του φυλακίστηκαν .
Ο Βίκτωρ Σερζ , για παράδειγμα , « ξόδευσε τις πρώτες έξι εβδομάδες μέσα σε ένα κελί » μετά από μια μεσονύχτια επίσκεψη , έπειτα 85 μέρες έγκλειστος σε κελί της GPU , τις περισσότερες από αυτές σε απομόνωση περιγράφει λεπτομερώς τις φυλακίσεις , που δέχονται τα μέλη της αριστερής αντιπολίτευσης .
Η αριστερή αντιπολίτευση , ωστόσο , συνέχισε να δουλεύει με μυστικότητα μέσα στη Σοβιετική Ένωση ( 10 ) .
Ο Τρότσκι εξορίστηκε τελικά στην Τουρκία . Έπειτα κατάφυγε στην Νορβηγία , και τελικά στο Μεξικό .
Μετά το 1928 , τα διάφορα Κομμουνιστικά Κόμματα διέγραφαν τους τροτσκιστές από τις γραμμές τους .
Οι περισσότεροι τροτσκιστές υπεραμύνθηκαν των οικονομικών επιτευγμάτων της οικονομίας κεντρικού σχεδιασμού στη Σοβιετική Ένωση , κατά τη διάρκεια των δεκαετιών του '20 και του '30 , παρά την παραπλάνηση της ηγεσίας της σοβιετικής γραφειοκρατίας , και πως εκείνοι θεωρούσαν ότι είναι απώλεια της δημοκρατίας .
Οι τροτσκιστές επισήμαιναν ότι το 1928 η εσωτερική δημοκρατία , η σοβιετική δημοκρατία , που υλοποιήθηκε με την εγκαθίδρυση του μπολσεβικισμού είχε καταστραφεί μέσα στα διάφορα Κομμουνιστικά Κόμματα . Όποιος διαφωνούσε με τη γραμμή του κόμματος χαρακτηριζόταν ως τροτσκιστής , ακόμη και φασίστας .
Το 1937 , ο Στάλιν εξαπέλυσε πολιτική τρομοκρατία εναντίον της αριστερής αντιπολίτευσης και πολλών επιζώντων « Παλιών Μπολσεβίκων » ( εκείνων που είχαν παίξει ρόλο-κλειδί στην Οκτωβριανή Επανάσταση του 1917 ) , στο πρόσωπο της αυξανόμενης αντιπολίτευσης , κυρίως του στρατού .
Ο Τρότσκι ανάπτυξε τη θεωρία ότι το ρωσικό εργατικό κράτος είχε μετατραπεί σε « εκφυλισμένο εργατικό κράτος » .
Η καπιταλιστική κυριαρχία δεν είχε παλινορθωθεί , και η εθνικοποιημένη βιομηχανία και ο οικονομικός προγραμματισμός , που τα είχε εισάγει πρώτος ο Λένιν , ήταν ακόμη σε εφαρμογή .
Ωστόσο , οι τροτσκιστές τόνιζαν ότι το κράτος ελέγχονταν από μια γραφειοκρατική κάστα , με συμφέροντα εχθρικά προς εκείνα της εργατικής τάξης .
Ο σταλινισμός ήταν μια αντεπαναστατική δύναμη .
Ο Τρότσκι υπερασπίστηκε τη Σοβιετική Ένωση ενάντια στις επιθέσεις από ξένες δυνάμεις και ενάντια στην εσωτερική αντεπανάσταση , αλλά καλούσε για πολιτική επανάσταση μέσα στην ΕΣΣΔ , ώστε να επαναφερθεί εκείνη η ορθή μορφή της σοσιαλιστικής δημοκρατίας . « Η γραφειοκρατία μπορεί να ανατραπεί , μόνο από μια επαναστατική δύναμη » .
Υποστήριξε ότι εάν η εργατική τάξη δεν έπαιρνε την εξουσία από τη σταλινική γραφειοκρατία , η γραφειοκρατία θα παλινόρθωνε τον καπιταλισμό για να πλουτίσει η ίδια .
Κατά πολλούς τροτσκιστές , αυτό συνέβη τελικά με την έναρξη της Γκλάσνοστ και της Περεστρόικα στην Ε.Σ.Σ.Δ . κατά τη δεκαετία του 1980 .
Κάποιοι ακόμα υποστηρίζουν ότι η υιοθέτηση της οικονομίας της αγοράς στη Λαϊκή Δημοκρατία της Κίνας μετά το 1978 έχει , επίσης , οδηγήσει σε παρόμοια καπιταλιστική αντεπανάσταση .
Μεγάλο μέρος της κριτικής του Τρότσκι στον σταλινισμό περιγράφεται στο βιβλίο του Προδομένη Επανάσταση .
Ο όρος « τροτσκιστής » χρησιμοποιήθηκε από τους σταλινικούς για να περιγράψει κάποιον προδότη : στον ισπανικό εμφύλιο πόλεμο η χρήση της έννοιας « τροτσκιστής » από τα φιλοσοβιετικά στοιχεία σήμαινε ότι εκείνο το πρόσωπο ήταν κάποιου είδους πράκτορας του φασισμού ή προβοκάτορας .
Για παράδειγμα , ο Τζωρτζ Όργουελ , ένας διακεκριμένος αντισταλινικός σοσιαλιστής συγγραφέας , έγραψε για αυτήν την πρακτική , στο βιβλίο του Ωδή στην Καταλωνία και στο δοκίμιό του Αποκαλύπτοντας τα μυστικά της Ισπανίας .
Στο βιβλίο του Η φάρμα των ζώων , μια αλληγορία για την Οκτωβριανή Επανάσταση , παρουσίασε τον Τρότσκι με το όνομα « Χιονάτος » και τον Στάλιν με το όνομα « Ναπολέων » .
Ο Εμμανουέλ Γκολντστάιν , στο περίφημο έργο του Όργουελ 1984 , έχει επίσης τα χαρακτηριστικά του Τρότσκι .
Το 1937 , ο Τρότσκι έγραφε : « Για να διατηρηθεί ο ίδιος , ο σταλινισμός αναγκάζεται τώρα να διεξάγει έναν άμεσο εμφύλιο πόλεμο , στο όνομα του « τροτσκισμού » , όχι μόνο στην Ε.Σ.Σ.Δ . αλλά και στην Ισπανία .
Το παλιό Μπολσεβίκικο Κόμμα είναι νεκρό , αλλά ο Μπολσεβικισμός υψώνει παντού το κεφάλι του .
Ταυτίζοντας κάποιος τον σταλινισμό με τον μπολσεβικισμό ή τον μαρξισμό , είναι το ίδιο σαν να ταυτίζει , σε μεγαλύτερη κλίμακα , την επανάσταση με την αντεπανάσταση » .
Ο Ιωσήφ Στάλιν κυκλοφόρησε ένα γενικό κάλεσμα με στόχο τη δολοφονία του Τρότσκι , ο οποίος τελικά δολοφονήθηκε με μια αξίνα στο Μεξικό το 1940 από τον Ραμόν Μερκαντέρ , έναν Ισπανό υποστηρικτή του Στάλιν , υπό τις άμεσες εντολές της GPU .
Το 1938 , ο Τρότσκι και οι οργανώσεις που υποστήριζαν τις απόψεις του ίδρυσαν την Τέταρτη Διεθνή .
Εκείνος είπε ότι μόνο η Τέταρτη Διεθνής , που βασίζεται η ίδια στη θεωρία του Λένιν για το προλεταριακό κόμμα , θα μπορούσε να κατευθύνει την παγκόσμια επανάσταση , και ότι ήταν αναγκαίο να χτισθεί σε αντιπαράθεση με τους καπιταλιστές και τους σταλινικούς .
Την περίοδο της ίδρυσης της Τετάρτης Διεθνούς , το 1938 , ο τροτσκισμός ήταν μαζικό πολιτικό ρεύμα στο Βιετνάμ , τη Σρι Λάνκα , και λίγο αργότερα , στη Βολιβία .
Υπήρξε επίσης ένα μεγαλειώδες τροτσκιστικό κίνημα στην Κίνα που περιλάμβανε το ιδρυτικό στέλεχος του Κομμουνιστικού κινήματος της Κίνας , Τσεν Ντιξιού , ανάμεσα στα μέλη του . Όποτε οι σταλινικοί κέρδιζαν την εξουσία , έθεταν ως άμεση προτεραιότητά τους , να εξαπολύουν διώξεις εναντίον τους και τους θεωρούσαν ως τους χειρότερους εχθρούς τους .
Η Τέταρτη Διεθνής υπέφερε από την καταστολή και την απομόνωση της , κατά τη διάρκεια του Β ' Παγκοσμίου Πολέμου .
Απομονωμένοι ο ένας από τον άλλο , και ερχόμενοι αντιμέτωποι με πολιτικές εξελίξεις , αρκετά αντίθετες από εκείνες που περίμενε ο Τρότσκι , κάποιες τροτσκιστικές οργανώσεις αποφάσισαν ότι η Ε.Σ.Σ.Δ . δεν μπορούσε πια να θεωρείται « εκφυλισμένο εργατικό κράτος » και αποχώρησαν από τη Τέταρτη Διεθνή .
Μετά το 1945 , ο τροτσκισμός συνετρίβη ως μαζικό κίνημα στο Βιετνάμ και περιθωριοποιήθηκε σε μια σειρά από χώρες .
Η Διεθνής Γραμματεία της Τέταρτης Διεθνούς οργάνωσε μια διεθνή συνάντηση το 1946 , και έπειτα τα Διεθνή Συνέδρια του 1948 και 1951 , για να αποτιμήσουν την απαλλοτρίωση των καπιταλιστών στις χώρες της Ανατολικής Ευρώπης και της Γιουγκοσλαβίας από τους θεμελιωτές του ανατολικού μπλοκ , την απειλή του Γ ' Παγκόσμιου Πολέμου και τα καθήκοντα των επαναστατών .
Οι κυβερνήσεις της Ανατολικής Ευρώπης , όπου το πάνω χέρι το είχαν οι λενινιστές , οι οποίοι ανήλθαν στην εξουσία αμέσως μετά τον Πόλεμο χωρίς κοινωνική επανάσταση , χαρακτηρίστηκαν από μια απόφαση του Συνεδρίου που πάρθηκε το 1948 , ως στηριζόμενες σε καπιταλιστικές οικονομίες .
Από το 1951 , το Συνέδριο κατέληξε ότι είχαν μετατραπεί σε « παραμορφωμένα εργατικά κράτη » .
Ενώ ο Ψυχρός Πόλεμος εντεινόταν , η Τέταρτη Διεθνής υιοθέτησε τις θέσεις του Μιχαήλ Ράπτη ( Πάμπλο ) , που προέβλεπε έναν διεθνή ταξικό πόλεμο .
Οι υποστηρικτές του Πάμπλο θεωρούσαν ότι τα Κομμουνιστικά Κόμματα βρίσκονταν σε τέτοια θέση , δεχόμενα την πίεση του εργατικού κινήματος , που μπορούσαν να απορρίψουν τις παραποιήσεις του Στάλιν και να ακολουθήσουν έναν επαναστατικό προσανατολισμό .