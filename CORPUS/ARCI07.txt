Ο νεαρός εκμυστηρεύτηκε στον γιο της ότι διατηρεί δεσμό με τον Διάκο και ο Διάκος έστησε όλο αυτό για χάσει τη θέση του ο Ιερέας και να την πάρει αυτός .
Η κατάθεση της κυρίας Δημάρχου κάνει έξαλλο τον Διάκο ο οποίος την κατηγορεί ότι ψεύδεται .
Τελευταίος μάρτυρας είναι ο ίδιος ο Ιερέας αλλά λίγο πριν την κατάθεσή του , Ιερέας , Δήμαρχος και Διάκος λαμβάνουν μηνύματα στο κινητό , τα οποία αφού τα διαβάζουν , συνεννοούνται με το βλέμμα ότι συμφωνούν σε κάτι .
Κατά τη διάρκεια της κατάθεσης του Ιερέα , ο Ιερέας καταθέτει ότι δεν θύμωσε με την καταγγελία του Διάκου γιατί ο Διάκος έχει καταληφθεί από δαιμόνια τα οποία τον έκαναν να στραφεί εναντίον του και μπροστά στα μάτια του Δικαστηρίου , `` εξορκίζει '' τον Διάκο και η υπόθεση κλείνει .
Τη λύση του μυστηρίου για το πώς κατέληξαν όλοι σε συμφωνία και το τι έγραφαν τα μηνύματα , δίνεται στο τέλος του επεισοδίου από τον αστυνόμο Φευγουλέα ( Λάκης Λαζόπουλος ) , ο οποίος κατάλαβε τι ακριβώς έγινε έπειτα από τη σύλληψη ενός κλέφτη κινητών .
Το επεισόδιο `` Το αλβανικό έπος '' απετέλεσε το τέταρτο επεισόδιο που προβλήθηκε από τον Alpha TV στις 5 Μαρτίου 2014 στις 21:00 .
Σενάριο : Νίκος Σταθόπουλος και Βίκυ ΚουκούτσηΣκηνοθεσία : Δημήτρης Σταματόπουλος Ο Περίανδρος ( Γεράσιμος Σκιαδαρέσης ) , μέλος εθνικιστικής οργάνωσης , και η Κλεμεντίνη ( Ελένη Γερασιμίδου ) , μεσήλικη Αλβανίδα , συλλαμβάνονται από τις αρχές έπειτα από έναν καυγά που είχαν στην παραλία .
Στο δικαστήριο , η πλευρά του Περίανδρου υποστηρίζει ότι στην παραλία τον πλησίαζαν συνεχώς αλλοδαποί , γνωρίζοντας τις πεποιθήσεις του και θέλοντας να τον προκαλέσουν σε καυγά .
Αντίθετα , η πλευρά της Κλεμεντίνης υποστηρίζει ότι κάτι τέτοιο δε συνέβη και ότι απλώς ο Κώστας ( Τάσος Παλαντζίδης ) , σύζυγος της Κλεμεντίνης , πλησίασε τον Περίανδρο για μια φιλική κουβέντα σχετικά με το ποια είναι η πιο καλή παραλία .
Ενώ οι δυο τους μιλούσαν , ο Περίανδρος άρχισε να φωνάζει και να επιτίθεται στον Κώστα και η Κλεμεντίνη παρενέβη για να βοηθήσει τον σύζυγό της .
Το μυστήριο για το γιατί όλοι οι μετανάστες πλησίαζαν τον Περίανδρο φιλικά δίνει η κατάθεση ενός τατουατζή , του Δημήτρη με το ψευδώνυμο Μουσταφάς ( Νικόλας Μακρής ) , ο οποίος είχε ως πελάτη τον Περίανδρο .
Εν τω μεταξύ , ο Πρόεδρος ( Κώστας Κόκλας ) αναρωτιέται και προσπαθεί να καταλάβει γιατί η σύζυγός του τον απεκάλεσε Μουσταφά .
Ο Πρόεδρος πιστεύει ότι το πρόβλημα λύνεται μετά από τηλεφωνική επικοινωνία με τη σύζυγό του , η οποία του εξηγεί ότι έτσι έλεγαν τον γάτο της , τον οποίο της θυμίζει .
Τα πράγματα όμως δεν είναι όπως του τα λέει και ο Πρόεδρος επιστρέφει στην αρχική του ανησυχία όταν ο Τζίμης του δίνει την κάρτα του μαγαζιού του .
Το επεισόδιο `` Της κυρίας το κάγκελο '' απετέλεσε το πέμπτο επεισόδιο που προβλήθηκε από τον Alpha TV στις 12 Μαρτίου 2014 στις 21:00 .
Σενάριο : Μαρία Γεωργιάδου και Πάνος ΈξαρχοςΣκηνοθεσία : Δημήτρης Σταματόπουλος Δύο ευυπόληπτες κυρίες της υψηλής κοινωνίας , οι Αλεξάνδρα Δεληγιάννη ( Μαρία Γεωργιάδου ) και Χριστίνα Χατζησταύρου ( Παναγιώτα Βλαντή ) συλλαμβάνονται με την κατηγορία της κλοπής .
Κατά τη διάρκεια της ανάκρισης , η Αλεξάνδρα ισχυρίζεται ότι είναι κλεπτομανής και όταν βλέπει ότι αυτό μπορεί να βοηθήσει την υπόθεση υπέρ της , λέει στη Χριστίνα να ισχυριστεί το ίδιο , κάτι το οποίο κάνει .
Πρώτη , ξεκινάει η δίκη της Αλεξάνδρας , στην οποία έρχεται ως μάρτυρας υπεράσπισης και ο καταστηματάρχης , Χαρίλαος Σωτηριάδης ( Αλέξανδρος Μυλωνάς ) , στο κατάστημα του οποίου έγιναν οι κλοπές .
Εν τω μεταξύ , μια τρίτη κυρία , η Αναστασία Κομνηνού ( Ευαγγελία Μουμούρη ) , συλλαμβάνεται επίσης για κλοπή την ίδια ώρα που στην τηλεόραση γίνεται λόγος για μια σπείρα ευυπόληπτων κυριών που σε συνεργασία με καταστηματάρχες , τους έκλεβαν για να εισπράξουν τα λεφτά από την ασφάλεια και μετά τα μοιράζονταν .
Κατά την ανάκριση της Αναστασίας , ο διοικητής Φευγουλέας ( Λάκης Λαζόπουλος ) δυσκολεύεται να πιστέψει ότι και η τρίτη κρατούμενη πάσχει από κλεπτομανία , ενώ καταφτάνει χαρτί από τα κεντρικά γραφεία , ενημερώνοντάς τον για τη σπείρα .
Η Αναστασία βλέποντας ότι δεν μπορεί να γλιτώσει , κάνει συμφωνία μαζί του να του πει όλα τα ονόματα που εμπλέκονται στη σπείρα για να γλιτώσει .
Το επεισόδιο `` Ο Μπάμπης '' απετέλεσε το έκτο επεισόδιο που προβλήθηκε από τον Alpha TV στις 26 Μαρτίου 2014 στις 21:00 .
Σενάριο : Λάκης ΛαζόπουλοςΣκηνοθεσία : Δημήτρης Σταματόπουλος Ο Ντίμης ( Λάκης Λαζόπουλος ) και ο Μικές ( Βασίλης Χαραλαμπόπουλος ( ηθοποιός ) , δύο ομοφυλόφιλοι κομμωτές , έχουν μαζί ένα κομμωτήριο από μερίδιο 50 % ο καθένας .
Οι δυο τους πιάνονται στα χέρια και ο Ντίμης προσπαθεί να σκοτώσει τον Μικέ επειδή έγραψε το μερίδιό του στον Μπάμπη ( Ορέστης Τζιόβας ) χωρίς να τον ενημερώσει πρώτα , Αυτό έχει ως αποτέλεσμα οι δυο τους να βρεθούν στο αστυνομικό τμήμα και εν συνεχεία στη δικαστική αίθουσα .
Στη δικαστική αίθουσα ο Μικές ισχυρίζεται ότι έγραψε το μερίδιό του στον Μπάμπη επειδή ο Τρύφωνας ( Τρύφωνας Σαμαράς ) θα του έγραφε το 50 % από το δικό του κομμωτήριο .
Τα πράγματα μπλέκονται περισσότερο όταν ο Μπάμπης καλείται ως μάρτυρας και εξηγεί ότι ο Τρύφωνας έκανε την ίδια ακριβώς πρόταση στον Ντίμη και ο Ντίμης έγραψε και αυτός το δικό του μερίδιο σε εκείνον , με αποτέλεσμα το κομμωτήριο να ανήκει πλέον ολοκληρωτικά στον Μπάμπη .
Εξηγεί ότι ο ίδιος ήταν αυτός που μετέφερε τις προσφορές στους δύο κομμωτές από τον Τρύφωνα , ο οποίος όμως μετά άλλαξε γνώμη και δεν ήθελε να μεταβιβάσει το κομμωτήριό του .
Ο Τρύφωνας καταφθάνει κι αυτός ως μάρτυρας ο οποίος ισχυρίζεται ότι ποτέ δεν είπε ότι θα έγραφε το κομμωτήριό του σε κάποιον άλλο και ότι ο Μπάμπης του ζήτησε να του στείλει μήνυμα στο οποίο θα έλεγε το αντίθετο .
Τελικά τη λύση στο πρόβλημα δίνει ο αδελφός του Μικέ ( Γιάννης Μποσταντζόγλου ) ο οποίος καταφθάνει στο δικαστήριο μαζί με τη Λιλίκα ( Σμαράγδα Καρύδη ) , σύζυγο του Μικέ και το γιο της Μπάμπη ( Μάρκος Δελλατόλας ) του οποίου πατέρας είναι ο Μικές .
Το επεισόδιο `` Γριές εν δράσει '' απετέλεσε το έβδομο επεισόδιο που προβλήθηκε από τον Alpha TV στις 2 Απριλίου 2014 στις 21:00 .
Σενάριο : Έλενα Σολωμού και Κωστής ΠαπαδόπουλοςΣκηνοθεσία : Δημήτρης Σταματόπουλος Δυο κυρίες μεγάλης ηλικίας , η Πάολα ( Έφη Παπαθεοδώρου ) και η Άγκαθα ( Βίλμα Τσακίρη ) όπως είναι γνωστές , συλλαμβάνονται να κλέβουν από ένα σούπερ μάρκετ και οδηγούνται στο αυτόφορο .
Εκεί ισχυρίζονται ότι δεν έκλεψαν , αλλά πως ό , τι έκαναν το έκαναν λόγω της οικονομικής κατάστασης που επικρατεί , με αποτέλεσμα να μην έχουν χρήματα για να πάρουν τα απαραίτητα .
Στο δικαστήριο συνεχίζουν να ισχυρίζονται το ίδιο , ενώ όλη η γειτονιά έχει μαζευτεί για να τους συμπαρασταθεί .
Μια ομάδα νεαρών , μαζεύει ακόμα και χρήματα για να μπορέσουν να πληρώσουν τυχόν εγγύηση και έτσι να τις βοηθήσουν ώστε να μην καταλήξουν στη φυλακή .
Στην πορεία αποκαλύπτεται ότι η Πάολα και η Άγκαθα είναι οι αρχηγοί της τρομοκρατικής οργάνωσης `` Δράση '' , η οποία κλέβει τρόφιμα από σούπερ μάρκετ και τα μοιράζει στους φτωχούς και σε αυτούς που δεν έχουν χρήματα να αγοράσουν φαγητό .
Αν και κρίνονται ένοχες για κλοπή , τα χρήματα τα οποία μαζεύτηκαν είναι αρκετά για να εξαγοράσουν την ποινή .
Το επεισόδιο `` Όλοι οι καλοί χωράνε '' απετέλεσε το όγδοο επεισόδιο που προβλήθηκε από τον Alpha TV στις 9 Απριλίου 2014 στις 21:00 .
Σενάριο : Νίκος Σταθόπουλος και Βίκυ ΚουκούτσηΣκηνοθεσία : Δημήτρης Σταματόπουλος Έξι Αθηναίοι πολίτες υπεράνω πάσης υποψίας συλλαμβάνονται με την κατηγορία της διατάραξης κοινής ησυχίας έπειτα από την καταγγελία της Αμαλίας Μουστοξύδη ( Ντίνα Μιχαηλίδη ) .
Η υπόθεση οδηγείται στο δικαστήριο μιας και στην πορεία φαίνεται ότι επιδίδονταν σε σεξουαλικό όργιο , ο καθένας ντυμένος ως κάτι διαφορετικό .
Μια νοσοκόμα ( Φαίη Ξυλά ) , ένας Ρωμαίος αυτοκράτορας ( Πέτρος Λαγούτης ) , ένας επόπτης ( Δημήτρης Λιόλιος ) , μια καλόγρια ( Κίκα Γεωργίου ) και μια υπηρέτρια ( Μένια Αναγνωστοπούλου ) .
Αρχηγός της `` συμμορίας '' ένας εφέτης δικαστηρίου , ο Άγης Χριστόπουλος ( Σωκράτης Πατσίκας ) ντυμένος ως Μπάτμαν , ο οποίος αναλαμβάνει επίσης και ως δικηγόρος υπεράσπισης .
Κατά τη διάρκεια της δίκης , ο Άγης προσπαθεί να πείσει τους δικαστές ότι δεν έχουν καμία σχέση με σεξουαλικά όργια και ότι απλά είναι μια σινεφίλ παρέα η οποία μαζεύεται κάθε Τετάρτη για να παρακολουθήσουν ταινίες .
Ο καθένας τους ντύνεται με βάση την ταινία την οποία φέρνει , γι'αυτό και οι στολές .
Η αυτόπτης μάρτυρας όμως , η κυρία Μουστοξύδη , ισχυρίζεται ότι είδε με τα μάτια της τις περιπτύξεις και ότι ακούστηκαν και πυροβολισμοί .
Η υπόθεση περιπλέκεται όταν στο διαμέρισμα βρίσκεται ένα όπλο και δύο σφαίρες , το οποίο ταιριάζει βάση της βαλλιστικής , με το όπλο που χρησιμοποιήθηκε από τους `` ληστές με τις καπότες '' οι οποίοι λήστεψαν διάφορες τράπεζες της περιοχής .
Οι έξι οδηγούνται στο κρατητήριο ενώ αποκαλύπτεται ότι όλο το σκηνικό ήταν στημένο από την ίδια τη Μουστοξύδη , η οποία μαζί με την αδελφή της ( Δέσποινα Σαραφίδου ) ήταν οι δύο `` ληστές με τις καπότες '' .
Η Μουστοξύδη έστησε όλο αυτό για να παραπλανήσει τις αρχές και να συλληφθούν άλλοι στη θέση τους .
Το επεισόδιο `` Το λίθο μπαλέτο '' απετέλεσε το ένατο επεισόδιο που προβλήθηκε από τον Alpha TV στις 23 Απριλίου 2014 στις 21:00 .
Σενάριο : Μαρία Γεωργιάδου και Πάνος ΈξαρχοςΣκηνοθεσία : Δημήτρης Σταματόπουλος Μια Ρωσίδα πρώην χορέυτρια μπαλέτου η οποία δε διαθέτει πλέον το ανάλογο κορμί χορεύτριας , η Σβετλάνα ( Ελένη Καστάνη ) , και μια τρανς γυναίκα , η Νάνσυ ( Τάκης Ζαχαράτος ) , οδηγούνται στο αυτόφορο έπειτα από καταγγελία της δεύτερης κατά της πρώτης .
Η Νάνσυ ζει στο αποκάτω διαμέρισμα από τη Σβετλάνα και ισχυρίζεται ότι ενώ ήταν μαζί με ένα `` φίλο '' , τον Μοχάμετ ( Ησαΐας Ματιάμπα ) , στο διαμέρισμά της , ξαφνικά έπεσε ο σοβάς από το ταβάνι και τραυμάτισε τον Μοχάμετ ενώ λίγο έλειψε να τραυματιστεί και η ίδια .
Κατηγορεί λοιπόν τη Σβετλάνα , ότι αυτή είναι υπαίτια της πτώσης , μιας και χορεύει συνεχώς στο διαμέρισμα με αποτέλεσμα το πάτωμα να μην αντέχει το βάρος της .
Ως μάρτυρες υπεράσπισης καταφθάνουν οι έξι μαθήτριες χορεύτριες της Σβετλάνας , ο σύζυγός της Σταύρος ( Λάκης Λαζόπουλος ) αλλά και ο `` φίλος '' της Νάνσυ , ο οποίος όμως μετά το κτύπημα , δε θυμάμαι πολλά παρά το ότι έπρεπε να είναι κάπου για μια σημαντική συμφωνία που έπρεπε να κλείσει αλλά δε θυμάται πού .
Η Νάνσυ αναζητά το δίκιο της , η Σβετλάνα προσπαθεί να πείσει ότι δεν ευθύνεται για την πτώτη του σοβά μιας και οι χορεύτριες προσγειώνονται απαλά στο έδαφος και η κυβέρνηση ψάχνει απεγνωσμένα τον επιχειρηματία από το Ντουμπάι που έφτασε στην Ελλάδα για το κλείσιμο μιας συμφωνίας , αλλά έχει εξαφανιστεί .
Το επεισόδιο `` Τα προξενιά του ταρίφα '' απετέλεσε το δέκατο επεισόδιο που προβλήθηκε από τον Alpha TV στις 30 Απριλίου 2014 στις 21:00 .
Σενάριο : Έλενα Σολωμού και Κωστής ΠαπαδόπουλοςΣκηνοθεσία : Δημήτρης Σταματόπουλος Ο Χαράλαμπος Τσίπης ( Δημήτρης Μαυρόπουλος ) οδηγείται στο δικαστήριο έπειτα από τη μήνυση που κατέθεσε ο ταξιτζής Σωτήρης Φερούσης ( Αλέξανδρος Μπουρδούμης ) γιατί του έσκασε τα λάστιχα του ταξί .
Η αιτία για την επίθεση είναι ότι ο Χαράλαμπος θεωρεί τον ταξιτζή υπεύθυνο για τον παράνομο δεσμό της γυναίκας του , Χρυσάνθης ( Τζένη Μπότση ) .
Στο δικαστήριο , ο Σωτήρης εξηγεί τι έγινε και ότι παράλληλα με τη δουλειά τους ως ταξιτζής , του αρέσει να γνωρίζει κόσμο και να κάνει τον προξενητή στους ελεύθερους πελάτες του .
Η Χρυσάνθη , του απέκρυψε το γεγονός ότι ήταν παντρεμένη και γι'αυτό το λόγο πήρε τα στοιχεία της και της κανόνισε ραντεβού με έναν φοιτητή ιατρικής . Όταν ο Χαράλαμπος έμαθε τι έγινε , τα έβαλε με τον ταξιτζή .
Η Χρυσάνθη , εξηγεί ότι είπε ψέματα πως ήταν παντρεμένη γιατί είχε τσακωθεί με τον Χαράλαμπο και ήθελε να τον εκδικηθεί , αλλά το μετάνιωσε .
Τελικά οι δύο πλευρές έρχονται σε συμφωνία ο Σωτήρης να αποσύρει τη μήνυση , αν ο Χαράλαμπος αποκαταστήσει τη ζημιά που έκανε στο ταξί .
Το επεισόδιο `` 75 και άνω '' απετέλεσε το ενδέκατο επεισόδιο που προβλήθηκε από τον Alpha TV στις 7 Μαΐου 2014 στις 21:00 .
Σενάριο : Λάκης ΛαζόπουλοςΣκηνοθεσία : Δημήτρης Σταματόπουλος Μια γυναίκα 78 ετών , η κυρία Όλγα ( Λάκης Λαζόπουλος ) , κατηγορείται για κλοπή χρημάτων από γραφείο γιατρού και οδηγείται πρώτα στο κρατητήριο κι έπειτα στο δικαστήριο .
Η κόρη του γιατρού ( Μαρία Κωσταντάκη ) όμως την κατηγορεί και για το θάνατο του πατέρα της , ο οποίος πέθανε από δηλητηρίαση λίγες μέρες πριν το συμβάν .
Η κυρία Όλγα αρνείται τις κατηγορίες και επιμένει στην αθωότητά της .
Μάρτυρας της υπόθεσης είναι ο Λευτέρης ( Λευτέρης Ελευθερίου ) , ένας γείτονας του ιατρού ο οποίος καπνίζει μανιωδώς ινδική κάνναβη και δεν μπορεί να θεωρηθεί ως ο πιο αξιόπιστος μάρτυρας .
Εν τω μεταξύ , αποκαλύπτεται ότι η Όλγα είναι μέλος μιας οργάνωσης με την επωνυμία `` Κούλα '' , η οποία έχει σκοπό να σκοτώσει τους γιατρούς οι οποίοι πέρνουν φακελάκια και δεν είναι σωστοί απένταντι στους ασθενείς , ειδικά στις ηλικιωμένες .
Η κατάθεση του Λευτέρη οδηγεί προς την ενοχή της Όλγας κι έτσι η οργάνωση λαμβάνει δράση ώστε να σταματήσει τη δίκη και να μπορέσουν να μιλήσουν στον Λευτέρη .
Η Λουκριτία ( Μάγδα Λέκκα ) αναλαμβάνει να του μιλήσει και του τάζει ότι θα του δίνει `` φούντα '' αν καταθέσει στο δικαστήριο υπέρ τους αλλιώς θα τον καθαρίσουν κι εκείνον .
Ο Λευτέρης δέχεται κι έτσι η Όλγα αθωώνεται λόγω αμφιβολιών .
Ο Λευτέρης γίνεται επίσημο μέλος της οργάνωσης `` Κούλα '' ενω στο τέλος αποκαλύπτεται ότι η πραγματική Όλγα έχει πεθάνει και ο γιος της προσποιείται ότι είναι η μητέρα του για να συνεχίσει να παίρνει τη σύνταξή της .