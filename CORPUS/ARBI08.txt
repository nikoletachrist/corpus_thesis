Το έργο του Frazer για τη μαγεία , το μύθο και την τελετουργία είναι μια αστείρευτη πηγή γνώσης για τη μελέτη της μυθολογίας και της κοινωνίας , γεμάτη με αμέτρητα παραδείγματα τελετουργικών δράσεων , ταμπού και πολιτισμικών πρακτικών από όλο τον κόσμο .
Μελέτησε συγκεκριμένα τη σημασία των εποχιακών και φυτικών κύκλων , τους οποίους « γιόρταζαν με δραματικές ιεροτελεστίες » διαφορετικοί πολιτισμοί από τις απαρχές ακόμα της οργανωμένης κοινωνίας .
Ο Frazer γνώριζε πολύ καλά τους συγγενικούς δεσμούς του μύθου , της μαγείας και του δράματος . Όπως αναφέρει , « Ο γιορτασμός , αν και δραματικός στη μορφή του , ήταν μαγικός ως προς την ουσία του και το προσδοκώμενο αποτέλεσμα .
Εκτός από αυτήν την μυθική-μαγική σχέση , ο Frazer επίσης αναγνώριζε προέλευση και την ανάπτυξη της επιστήμης από τις « δεισιδαιμονίες » του παρελθόντος .
Ο Κρόουλι παρουσιάζει μια παρόμοια άποψη με το σύστημα της « επιστημονικής Φώτισής » του , δηλαδή του μυστικισμού που ασκείται σύμφωνα με επιστημονικές γραμμές σκέψης και πρακτικής .
Ο Χρυσός Κλώνος έφερε στο προσκήνιο σημαντικές μυθολογικές έννοιες , όπως ο « Θνήσκων Θεός » ( που χρησιμοποιήθηκε μάλιστα από τον Eliot στην `` Έρημη Χώρα '' ( The Waste Land ) και το « Πνεύμα του Καλαμποκιού » .
Βέβαια ο Κρόουλι γνώριζε πολύ καλά το έργο του Frazer . Όχι μόνον τον αναφέρει στην αρχή του 3ου μέρους της Μαγείας του , όπου χρησιμοποιεί επίμονα τον μύθο του θνήσκοντος θεού , αλλά τον χρησιμοποίησε για να γράψει το Ευαγγέλιο κατά Μπέρναρντ Σω , αδημοσίευτο ως τα 1974 , που συμπεριλήφθηκε στο βιβλίο του Francis King Ο Κρόουλι περί του Χριστού .
Ο Κρόουλι έγραψε επίσης μια συλλογή σύντομων ιστοριών βασισμένη στον Χρυσό Κλάδο , με τίτλο Χρυσά Κλαδάκια ( αρκετά από τα οποία δημοσιεύθηκαν το 1917-8 .
Η πλήρης συλλογή δημοσιεύθηκε το 1988 ) .
Επιπλέον , το έργο του « Ο Καταβροχθιστής του Θεού » ( 1903 ) είναι πιθανώς εμπνευσμένο από το κεφάλαιο του Frazer « Τρώγοντας τον Θεό » , ιδιαίτερα όταν υπόσχεται να « καθοδηγήσει » τον κόσμο στα μυστήρια της Ελευσίνας , στο δοκίμιό του « Ελευσίς » .
Ο πρώτος δημόσιος πειραματισμός του ήταν τελετουργικό για την επίκληση της Σελήνης προορισμένο για παρουσίαση στο κοινό με μουσική και ποίηση γραμμένη για την περίσταση .
Το παρουσίασε τον Αύγουστο του 1910 . Όπως το περιγράφει ο Francis King , ο Κρόουλι χρησιμοποίησε σκηνοθετικές τεχνικές και τεχνικά εφέ με φωτισμούς , κουρτίνες και κοστούμια , μαζλι με τη μουσική , την ποίηση και το χορό .
Επιπλέον , με μια έξυπνη κίνηση που τον βοήθησε να περιλάβει το ακροατήριο , οι θεατές « ήταν καθισμένοι σε μαξιλάρια σκορπισμένα στην περιφέρεια του δωματίου , και τα συνηθισμένα έπιπλα είχαν αφαιρεθεί » . Όπως υποστηρίζει η κριτική του έργου ήταν προφανές ότι τα μαγικά τελετουργικά , παρουσιασμένα με ιδιαίτερους τρόπους , με θεατρικούς ουσιαστικά τρόπους , θα μπορούσαν να επηρεάσουν περισσότερο κόσμο .
Στην πραγματικότητα θα μπορούσαν να μυήσουν το κοινό εν είδει ψυχοδράματος .
Για τον Κρόουλι η δυνατότητα της πρόκλησης μιας τέτοιας εκτεταμένης επίδρασης ήταν προφανώς θεμελιώδους σημασίας .
Στο φως αυτών των εμπειριών και της προφανούς επιτυχίας τους , φαίνεται πως ο Κρόουλι έφερε στην επιφάνεια τις καλλιτεχνικές του ανησυχίες , γιατί άρχισε σύντομα να παντρεύει πολύ σκόπιμα την τελετουργία με το δράμα .
Δημιούργησε « νέες μεθόδους μαγείας » .
Το αποκορύφωμα της θεατρικής προσέγγισης του Κρόουλι για τη μαγεία , από την άποψη των οργανωμένων δραματικών τελετουργικών για το ευρύ κοινό , είναι Οι ιεροτελεστίες της Ελευσίνας .
Οι Ιεροτελεστίες συνίσταντο από επτά τυπικά -έξι νέα και το έβδομο απότοκο του έργου που παρουσίασε τον Αύγουστο- σχεδιασμένα σύμφωνα με τις νέες μεθόδους του Κρόουλι για την τελετουργική σύνθεση .
Αυτή η μέθοδος , εξηγεί , ήταν βασισμένη στο αρχαίο έθιμο της επίκλησης των θεών « με μια δραματική παρουσίαση των εορτών , των οποίων η ποιότητα θα βοηθούσε στην αφύπνιση του αναγκαίου ενθουσιασμού » .
Γεμάτος αισιοδοξία μετά από την πρώτη σκηνική παρουσίαση ο Κρόουλι παρουσίασε στο κοινό τις `` Ιεροτελεστίες '' στο Caxton Hall σε επτά σαββατοκύριακα μεταξύ Οκτώβρίου και Νοεμβρίου του 1910 .
Κατ ' αρχήν , όσον αφορά στην τεχνική τους , ο Κρόουλι συνδύασε τη συμβατική τελετουργία με άλλες καλλιτεχνικές μορφές έκφρασης και εφέ .
Τηρώντας τα πρότυπα της Χρυσαυγής , σε κάθε ιεροτελεστία εφήρμοσε την αφοριστική τελετουργία για τον καθαρισμό του χώρου , ερμηνευτικές εισαγωγές , ιερά και βωμούς , συμβολικές κινήσεις και κυκλικές περιφορές .
Αλλά υπήρχαν επίσης μουσικά έργα για βιολί , συνθέτες όπως ο Μπετόβεν , χορός από τον Βίκτορα Νόιμπεργκ ( Victor Neuberg ) και αρκετή ποίηση του ίδιου του Κρόουλι και του Σουΐνμπουρν ( Swinburne ) .
Μεγάλη έμφαση έδωσε ο Κρόουλι στην αισθητική ποιότητα των Ιεροτελεστιών , στις οποίες περιέλαβε μερικούς από τους δυνατότερους στίχους του , όπως για παράδειγμα την « Ιεροτελεστία του Δία » , από την ωδή στον Διόνυσο στο επικό ποίημά του Ορφεύς .
Ο Τζ Φ.
Μπράουν ( J.
F.
Brown ) είναι ένας από τους λίγους κριτικούς που εξέτασαν προσεκτικά τις Ιεροτελεστίες της Ελευσίνας με όρους δραματουργίας .
Στην κριτική του έργου περιλαμβάνεται μεταξύ άλλων η σχέση μεταξύ της τέχνης και της τελετουργίας , η προσέγγιση του Κρόουλι σε ένα « θέατρο μεταβαλλόμενης συνείδησης » και η ομοιότητα της σκηνικής παρουσίας του Κρόουλι και του συμβολιστικού δράματος . Όταν σημειώνει πως , « ο Κρόουλι ένιωθε πως το δράμα του πρέπει επίσης να έχει ένα μύθο , για να χρησιμεύσει ως φορέας μύησης » , επισημαίνει το δεύτερο στοιχείο των Ιεροτελεστιών , δηλαδή τη διδακτική τους πρόθεση και περιεχόμενο .
Γαι όποιον έχει διαβάσει τις Ιεροτελεστίες , είναι φανερό πως τα τυπικά δεν έχουν καμία σχέση με τις αφηγήσεις των ελληνικών ιεροτελεστιών της Ελευσίνας , έτσι όπως παρουσιάζονται τουλάχιστον στο μύθο της Δήμητρας και της Περσεφόνης .
Παρόλα αυτά η σύγχρονη εκδοχή του Κρόουλι δεν είναι πλήρως αποσυνδέδεμένη από τον κλασικό μύθο .
Τα αρχικά μυστήρια ήταν ιεροτελεστίες μύησης , και απαντούσαν σε ένα « αίνιγμα » ( με την αποκάλυψη των φυτικών κύκλων ως συμβόλων της ατομικής αναγέννησης ) , όπως και οι ιεροτελεστίες του Κρόουλι .
Επίσης , ο Κρόουλι πάντα αναφερόταν στα μυστήρια ως τμήμα της διδασκαλίας του στο δοκίμιό του « Ελευσίς » , πράγμα που σημαίνει ότι συνέδεε τη μύηση με μια παράδοση , τμήμα της οποίας ήταν τα Ελευσίνεια Μυστήρια .
Οι Ιεροτελεστίες , ως προφητικό και καλλιτεχνικό γεγονός , ήταν σχεδόν μια πλήρης αποτυχία .
Ακόμα και ο ίδιος αναγνωρίζει ότι απέτυχαν , αλλά για συγκεκριμένους λόγους : « Μείωσα τη σημασία των δραματικών στοιχείων , ενώ οι διάλογοι και η δράση ήταν μικροί » .
Αν και κατηγορεί το περιβάλλον για την άρνηση αυτού του εκδραματισμού , είναι ενδιαφέρον ότι εντοπίζει τα προβλήματα στις καλλιτεχνικές του αδυναμίες , όχι στη βασική μέθοδο και το κεντρικό μήνυμα του έργου του , που σε σημαντικό βαθμό δικαιώθηκε με την εμφάνιση του ψυχοδράματος μετά από 40 περίπου χρόνια . Έτσι , όταν ο Brown λέει ότι « ο Κρόουλι ως θεατρικός συγγραφέας συγκρούστηκε με τον Κρόουλι τον μάγο » , δεν είναι πολύ μακριά από την αλήθεια .
Ο πειραματισμός σε κάτι τόσο πρωτοπόρο δεν ήταν δυνατόν να εξασφαλίσει τις απαραίτητες ισορροπίες που θα εξασφαλίσουν και την επιτυχία του .
Η ιδέα του , ωστόσο , εφαρμόστηκε σε άλλους τομείς της ανθρώπινης ψυχικής δραστηριότητας , όπως είναι αυτής του ψυχοδράματος .
Η εφαρμογή δηλαδή της θεατρικής πρακτικής και των καλλιτεχνικών δρώμενων εν γένει για την αποκατάσταση της ψυχικής ισορροπίας .
Αν και ξεκίνησε την αποκρυφιστική του καριέρα στο Ερμητικό Τάγμα της Χρυσής Αυγής ( αγγλ .
Hermetic Order of the Golden Dawn ) , ο Άλειστερ Κρόουλυ είναι ευρέως γνωστός ως ανανεωτής του Ordo Templi Orientis ( Ο.Τ.Ο . ) ενός τεκτονικού τάγματος με το οποίο συνδέθηκε .
Θεωρούσε πως το Ο.Τ.Ο . έμενε προσκολλημένο σε παραδοσιακές αρχές του Τεκτονισμού , γεγονός που εμπόδιζε οποιασδήποτε μορφής ανανέωση και κυρίως απαγόρευε τη συμμετοχή των γυναικών στην τελετουργία .
Μεγάλο μέρος του ανανεωτικού έργου του Κρόουλυ , όμως , σχετιζόταν με την εισαγωγή και την ενεργό συμμετοχή του θηλυκού στοιχείου στο τελετουργικό έργο .
Ο ίδιος δίνει έμφαση στον Γνωστικισμό .
Ωστόσο , το πληρέστερο σώμα Γνωστικών κειμένων της βιβλιοθήκης του Ναγκ Χαμαντί ανακαλύφθηκε το 1945 , δηλαδή μόλις 2 χρόνια πριν από το θάνατό του .
Ωστόσο , η Καθολική Γνωστική Εκκλησία του , υποδεικνύει μια τάση έρευνας προς αυτή την κατεύθυνση , ιδιαίτερα μετά την καθοδήγηση που υποτίθεται ότι έλαβε στην Αίγυπτο κατ ' ισχυρισμόν του ιδίου .
Για αυτούς τους λόγους , ο Κρόουλυ ανέλαβε να προετοιμάσει τα αναθεωρημένα τελετουργικά που θα μεταβίβαζαν τη σημασία της τέχνης και των υψηλών βαθμών συνοπτικά και εντυπωσιακά , τα οποία θα ήταν κατάλληλα για μύηση και των ανδρών και των γυναικών - δίχως όμως να παραβιάζει τα δεδομένα της Ενωμένης Μεγάλης Στοάς της Αγγλίας- και τα οποία θα μεταβίβαζαν τις βασικές διδασκαλίες του Θελήματος .
Ο ίδιος περίπου το 1915 υιοθέτησε τα αναθεωρημένα τυπικά για χρήση στο δικό του τμήμα του O.T.O .
Ο Κρόουλυ έγραψε για τα αναθεωρημένα τυπικά του στον Arnold Krumm-Heller στις 22 Ιουνίου του 1930 : Ο Reuss είχε τη συνήθεια να μυεί με τα τελετουργικά του Τεκτονισμού .
Δεν υπήρχε , για να το θέσουμε απλά , καμία τάξη ή ευπρέπεια στη διαδικασία της μύησης .
Φαίνεται πως αυτό το συνειδητοποίησε καλά , και ήταν ένας από τους λόγους για τους οποίους μου ζήτησε να αναθεωρήσω ολόκληρο το σύστημα της μύησης . Έκανα μια συγκριτική μελέτη πολλών τελετουργικών στα οποία είχα πρόσβαση , και έφτιαξα μια σειρά νέων , συμπεριλαμβανομένου του 6ου βαθμού , ( αντίστοιχο του Kadosh ) και χρησιμοποιήθηκαν στο Λονδίνο με μεγάλη επιτυχία .
Πρέπει εδώ να σταματήσω για να επισημάνω ότι η θεμελιώδης και ουσιαστική αλλαγή , που θεωρώ απαραίτητη σε οποιαδήποτε τελετουργικά με τα οποία ασχολήθηκα , είναι η πλήρης εγκατάλειψη της λατρείας των σκλάβων-Θεών .
Είναι αδύνατο για ελεύθερους ανθρώπους να αναγνωρίσουν οποιοδήποτε σύστημα δένεται με τα φετίχ των αγρίων , των οποίων μόνη κινητήρια δύναμη για δράση είναι ο φόβος που γεννιέται από την άγνοιά τους .
Το 1916 ο Ρέους ταξίδεψε στη Βασιλεία , της Ελβετίας .
Κατά την εκεί παραμονή του καθιέρωσε τη « Μεγάλη Ανατολική Στοά και Απόκρυφο Ναό » του O.T.O . και την Ερμητική Αδελφότητα του Φωτός στο Monte Veritas , την ουτοπιστική κοινότητα που ιδρύθηκε κοντά στην Ασκόνα το 1900 από τον Χέντρι Έντενκόβεν ( Henri Oedenkoven ) και την Ίντα Χόφμαν ( Ida Hofmann ) .
Στις 22 Ιανουαρίου του 1917 , ο Ρέους δημοσίευσε ένα μανιφέστο για την Μεγάλη Ανατολική Στοά , που ονομάστηκε Verità Mystica .
Εκείνο που έχει σημασία στην παρούσα φάση διερεύνησης της αναθεώρησης του Ο.Τ.Ο . από τον Κρόουλυ , είναι το γεγονός ότι κατά την ίδια ημερομηνία , δημοσίευσε μια αναθεωρημένη έκδοση του καταστατικού του O.T.O . του 1906 , με μια « Σύνοψη των Βαθμών » και μια επιτομή του μηνύματος του Διδάσκαλου Θηρίον . Όπως είναι φυσικό ένα τέτοιο μανιφέστο έφερνε τα πάνω κάτω στην παραδοσιακή ιεραρχία των πραγμάτων , εισάγοντας μια διάσταση ανήκουστη ως τότε , την υπακοή στη μία και μοναδική αληθινή θέληση .
Κάτι τέτοιο βέβαια άλλαζε άρδην τα δεδομένα και τους προσανατολισμούς της εσωτερικής εκπαίδευσης και αναζήτησης .
Παρά το νιτσεϊκό ύφος της αναφοράς του σε σκλάβους-θεούς , εδώ ο Κρόουλυ ακολουθεί κατά γράμμα το βασικό μήνυμα που κρύβεται σε όλες τις διδασκαλίες .
Δεν υπάρχει άλλος δρόμος για εξέλιξη από το να κατανοήσει κανείς ποιος είναι ο εσώτερος εαυτός και να ταυτιστεί με τη θεϊκή θέληση .
Ο δρόμος για τη θεϊκή θέληση προκαθορίζεται από την αποφασιστική εμμονή στη θέληση του εσωτερικού εαυτού .
Για αυτόν τον λόγο θυσιάστηκε συνειδητά ο Σωκράτης , ο Χριστός και τόσοι άλλοι μεγάλοι διδάσκαλοι της ανθρωπότητας .
Για την εποχή της απόλυτης ιεράρχησης και της υπακοής σε συγκεκριμένους κανόνες , όμως , το μήνυμα του Κρόουλυ ακούστηκε σχεδόν εξωφρενικό , αλλά εκείνος δε σταμάτησε εκεί .
Ακολουθεί το Liber LII : Η Διακήρυξη του O.T.O . που βασίστηκε πλήρως στη Διακήρυξη του Μ.Μ.Μ . του 1912 .
Προστέθηκαν θελημικοί χαιρετισμοί , αναθεωρήθηκαν οι αναφορές σε αξιωματικούς , οι αναφορές στις γκινέες που αντικαταστάθηκαν με αναφορές σε δολλάρια , και διαγράφτηκαν δύο ονόματα οργανισμών ( Το Ροδοσταυρικό Τάγμα και το Ερμητικό Τάγμα της Χρυσής Αυγής ) .
Ο πίνακας εισφορών διαγράφτηκε και η δήλωση « Το [ O.T.O . ] δεν παραβιάζει από καμιά άποψη τα προνόμια των εξουσιοδοτημένων Τεκτονικών Στοών » προστέθηκε μετά από τον κατάλογο οργανώσεων , ενώ η τεκτονική αποκήρυξη που αναφέρθηκε προηγουμένως άλλαξε : Το O.T.O. , αν και Τεκτονική Ακαδημία ( Academia Masonica ) , δεν είναι Τεκτονική Στοά όσον αφορά στα « μυστικά » της με την έννοια που γίνεται συνήθως αντιληπτή αυτή η έκφραση .
Επομένως , σε καμία περίπτωση δε συγκρούεται ή παραβιάζει τα προνόμια της Ενωμένης Μεγάλης Στοάς της Αγγλίας ή οποιασδήποτε Μεγάλης Στοάς εδρεύει στην Αμερική ή όπου αλλού .
Με αυτόν τον τρόπο ο Άλειστερ Κρόουλυ έκοψε τον ομφάλιο λώρο που τόσο επίμονα επιζητούσε ο Ρέους , κυρίως για λόγους νομιμοποίησης του Ο.Τ.Ο . στο τεκτονικό σώμα .
Σε γενικές γραμμές ο Κρόουλυ πέραν των θεωρητικών του διακηρύξεων και των τελετουργικών ανανεώσεων , προχώρησε σε μια βαθύτερη αναδιάρθρωση του μαγικού έργου , που στηριζόταν κυρίως στις απόψεις του για τη Μαγεία , τα μαγικά φαινόμενα και τον τρόπο οργάνωσης και ταξινόμησης αυτών των φαινομένων σε σχέση με την υποκειμενική ή αντικειμενική αντίληψη του Μάγου .
Ας δούμε τι λέει ο ίδιος στον πρόλογο της Γοητείας ( αγγλ .
Goetia ) ή Μικρή Κλείδα του Σολομώντα , που έγραψε ενώ βρισκόταν στο σπίτι Μπολέσκιν ( αγγλ .
Boleskine ) : « Δε με ενδιαφέρει να αρνηθώ ή να απολογηθώ για την αντικειμενική πραγματικότητα των « μαγικών » φαινομένων .
Αν συνιστούν παραισθήσεις , είναι τουλάχιστον τόσο πραγματικά όσο αρκετά αδιαμφισβήτητα γεγονότα της καθημερινής μας ζωής και αν ακολουθήσουμε την άποψη του Herbert Spencer , συνιστούν τουλάχιστον αποδείξεις κάποιας αιτίας .
Αυτό το γεγονός θα αποτελέσει τη βάση της έρευνάς μας .
Ποια είναι η αιτία της παραίσθησης μου , έτσι ώστε να βλέπω τελικά κάποιο πνεύμα που επικαλέστηκα μέσα στο τρίγωνο της Τέχνης ; » Οποιοσδήποτε σκεπτικιστής , ή ψυχολόγος ίσως πει : Η αιτία βρίσκεται στον εγκέφαλο σου .
Τα παιδιά των Άγγλων μαθαίνουν ότι το Σύμπαν ανάγεται στο άπειρο Διάστημα μέσω της εκπαιδευτικής διαδικασίας .
Τα παιδιά των Ινδουϊστών για την Άκασα , που είναι το ίδιο πράγμα .
Οι Ευρωπαίοι , που ψάχνουν λίγο βαθύτερα , μαθαίνουν από τον Φίχτε ότι το φαινομενικό Σύμπαν είναι η δημιουργία του Εγώ .