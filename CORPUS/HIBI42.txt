Westpreußisches ) , και του δόθηκε η διοίκηση της 3ης Ίλης . Όταν άρχισε ο Α΄ Παγκόσμιος Πόλεμος , ο Ριχτχόφεν υπηρέτησε ως ανιχνευτής του ιππικού τόσο στο Ανατολικό όσο και στο Δυτικό Μέτωπο , στη Ρωσία , τη Γαλλία και το Βέλγιο .
Καθώς ο πόλεμος εξελισσόταν , οι παραδοσιακές επιχειρήσεις του ιππικού θεωρήθηκαν ξεπερασμένες , η μονάδα του Ριχτχόφεν διαλύθηκε και τα μέλη της έγιναν αγγελιοφόροι ή χειριστές τηλεφωνικών κέντρων στα πεδία της μάχης .
Απογοητευμένος από το γεγονός ότι δε μπορούσε να συμμετέχει άμεσα στον πόλεμο , το τελειωτικό χτύπημα για τον Ριχτχόφεν ήταν η μετάθεση στον κλάδο τροφοδοσίας του στρατού .
Βρήκε ενδιαφέρον ένα σταθμευμένο γερμανικό στρατιωτικό αεροσκάφος , όταν το μελέτησε , και έκανε αίτηση για τη μεταφορά του στην Αυτοκρατορική Αεροπορία ( Die Fliegertruppen des deutschen Kaiserreiches ) , αργότερα γνωστή ως Luftstreitkräfte .
Υποτίθεται ότι στην αίτησή του είχε γράψει « Εγώ δεν έχω πάει στον πόλεμο για να μαζεύω τυρί και αυγά » ( Ο Ριχτχόφεν αναφέρει αυτό το κείμενο στην αυτοβιογραφία του , αλλά υπονοεί ότι δεν το έγραψε στην πραγματικότητα , ισχυριζόμενος ότι κάποιες « κακές γλώσσες » είπαν ότι το έκανε ) .
Παρά το μη-στρατιωτικό ύφος γραφής , η αίτηση , προς έκπληξή του , έγινε δεκτή , και μπήκε σε υπηρεσία στο τέλος Μαΐου του 1915 .
Από τον Ιούνιο μέχρι τον Αύγουστο του 1915 , ο Ριχτχόφεν ήταν παρατηρητής σε αναγνωριστικές αποστολές στο Ανατολικό Μέτωπο με το Ιπτάμενο Σμήνος 69 ( Fliegerabteilung 69 ) .
Μεταφέρθηκε στο μέτωπο της Καμπανίας ( Champagne ) , κατάφερε να καταρρίψει ένα επιτιθέμενο Γαλλικό Φάρμαν με το πολυβόλο που υπάρχει στη θέση του παρατηρητή σε μια έντονη μάχη πάνω από τις γαλλικές γραμμές , όμως η κατάρριψη δεν χρεώθηκε σε αυτόν , καθώς το αεροσκάφος έπεσε πίσω από τις γραμμές των συμμάχων και γι ’ αυτό το λόγο δεν μπορούσε να γίνει επιβεβαίωση .
Μετά από μια τυχαία συνάντηση με τον Γερμανό άσο των αιθέρων Όσβαλντ Μπαίλκε ( Oswald Boelcke ) , ο Ριχτχόφεν άρχισε την εκπαίδευσή του ως πιλότος τον Οκτώβριο του 1915 .
Το Μάρτιο του 1916 μπήκε στην 2η Πτέρυγα Βομβαριδιστικών ( Kampfgeschwader 2 ) πετώντας ένα διθέσιο Albatros C.III .
Αρχικά φαινόταν ότι ήταν ένας κάτω του μετρίου πιλότος , που πάσχιζε να ελέγξει το αεροπλάνο και το έριξε κατά την διάρκεια της πρώτης δοκιμαστικής πτήσης.Παρόλα αυτά , προσαρμόστηκε γρήγορα στο αεροσκάφος και έτσι τις 26 Απριλίου 1916 πάνω από το Βερντέν , πυροβόλησε ένα γαλλικό Nieuport , αναγκάζοντάς το σε αναγκαστική προσγείωση στο Φορ Ντουωμόν , αν και πάλι δεν το χρεώθηκε επισήμως .
Μια εβδομάδα αργότερα , αποφάσισε να αγνοήσει τη συμβουλή των πιο έμπειρων πιλότων να μη πετάξει μέσα από μια καταιγίδα και αργότερα σημείωσε ότι ήταν « τυχερός που πέρασε μέσα από τον καιρό » και ορκίστηκε να μη πετάξει ξανά σε τέτοιες συνθήκες , εκτός αν διαταχθεί .
Μετά από και άλλες πτήσεις με διθέσια αεροσκάφη στο Ανατολικό μέτωπο , συνάντησε ξανά στον Όσβαλντ Μπαίλκε τον Αύγουστο του 1916 .
Ο Μπαίλκε , επισκεπτόμενος το ανατολικό μέτωπο ψάχνοντας για υποψήφιους για τη νεοσύστατη μονάδα του , επέλεξε τον Ριχτχόφεν για την Jagdstaffel 2 ( `` σμήνος μαχητικών '' ) .
Ο Ριχτχόφεν κέρδισε τη πρώτη αερομαχία με την Jasta 2 πάνω από το Καμπρέ , Γαλλία , τις 17 Σεπτεμβρίου 1916 .
Ο Μπέλκε σκοτώθηκε κατά τη διάρκεια μιας εναέριας σύγκρουσης με ένα φιλικό αεροσκάφος τις 28 Οκτωβρίου 1916 , με το Ριχτχόφεν να είναι αυτόπτης μάρτυρας του γεγονότος .
Μετά την πρώτη επιβεβαιωμένη νίκη του , ο Ριχτχόφεν παρήγγειλε από ένα κοσμηματοποιό στο Βερολίνο μια ασημένια κούπα με χαραγμένες την ημερομηνία και τον τύπο του εχθρικού αεροσκάφους . Όμως λόγω της εξέλιξης του πολέμου η παροχή αργύρου στην αποκλεισμένη Γερμανία ήταν περιορισμένη , με αποτέλεσμα ο Ριχτχόφεν να σταμάτησει τις παραγγελίες στην 60ή κούπα , διότι δεν ήθελε να φτιαχτούν από κάποιο άλλο μέταλλο .
Αντί να χρησιμοποιεί επικίνδυνες , επιθετικές τακτικές όπως ο αδελφός του Λόταρ ( 40 νίκες ) , ο Μάνφρεντ παρατήρησε μια σειρά από γνωμικά , γνωστά ως `` Dicta Boelcke '' , για να βεβαιώσει την επιτυχία στο σμήνος και τους πιλότους της .
Δεν ήταν ένας εντυπωσιακός ή ακροβατικός πιλότος , όπως ο αδελφός του ή ο γνωστός Βέρνερ Φος . Ήταν , όμως , αξιοσημείωτος για την τακτική του , τις ηγετικές ικανότητες και το σημάδι του .
Συνήθως θα βουτούσε από ψηλά με τον Ήλιο πίσω του και με τους άλλους πιλότους να καλύπτουν πίσω και στο πλάι .
Στις 23 Νοεμβρίου 1916 , ο Ριχτχόφεν κατέρριψε το πιο γνωστό αντίπαλό του , τον τιμημένο με τον Σταυρό της Βικτωρίας Βρετανό άσο ταγματάρχη Λανόε Χώκερ , ο οποίος περιγράφηκε από τον Ριχτχόφεν ως ο Βρετανός Μπαίλκε .
Η νίκη αυτή έγινε όταν ο Ριχτχόφεν πετούσε με ένα Albatros D.II και ο Χώκερ με ένα DH.2 .
Μετά από μια μάχη μεγάλης διάρκειας , ο Χώκερ σκοτώθηκε από μια σφαίρα στο κεφάλι όταν προσπάθησε να διαφύγει πίσω στη γραμμή άμυνας .
Μετά από αυτή τη νίκη , ο Ριχτχόφεν πείστηκε ότι χρειαζόταν ένα πιο ευέλικτο μαχητικό αεροσκάφος , έστω και αν αυτό έχανε σε ταχύτητα .
Τον Ιανουάριο του 1917 πήρε ένα Albatros D.III , με το οποίο πέτυχε δύο καταρρίψεις επι των αντιπάλων του πριν παρουσιαστεί μια ρωγμή στο κάτω φτερό .
Ο Ριχτχόφεν εναλλασσόταν ανάμεσα σε Albatros D.II και Halberstadt D.II για τις επόμενες πέντε εβδομάδες .
Πετούσε με το Halberstadt όταν , στις 6 Μαρτίου , το αεροσκάφος πυροβολήθηκε στη δεξαμενή καυσίμου του κατά τη διάρκεια μιας αερομαχίας με F.E.8 του 40ού σμήνους της RFC , πιθανόν από τον Έντουιν Μπενμπόου , στον οποίο χρεώθηκε η κατάρριψη .
Ο Ριχτχόφεν κατάφερε να προσγειώσει το αεροπλάνο χωρίς να πιάσει φωτιά .
Στις 9 Μαρτίου πέτυχε αλλή μία νίκη με το Albatros D.II , το οποίο στη συνέχεια αντικατέστησε με το Halberstadt DII .
Επέστρεψε στο Albatros D.III στις 2 Απριλίου 1917 και κατάφερε με αυτό να καταρρίψει 22 αεροπλάνα πριν επιλέξει , στα τέλη Ιουνίου , το Albatros D.V .
Από τα τέλη Ιουλίου , με τον τραυματισμό του , ο Ριχτχόφεν πέταξε με το τριπλάνο Fokker Dr.I , το χαρακτηριστικό αεροσκάφος με τα τρία φτερά με το οποίο πιο συχνά συσχετίζεται , αν και δε χρησιμοποιούσε αποκλειστικά αυτό το αεροσκάφος μέχρι το Νοέμβριο , όταν και τα φτερά του ενισχύθηκαν .
Με αυτό το αεροσκάφος , ο Ριχτχόφεν κατέγραψε 19 από τις συνολικά 80 καταρρίψεις .
Το πρώτο αεροσκάφος που βάφηκε κόκκινο ήταν το Albatros D.III Serial No . 789/16 στα τέλη του Ιανουαρίου του 1917 και με αυτό πρώτα κέρδισε τη φήμη και το όνομά του .
Ο Ριχτόφεν βοήθησε στην ανάπτυξη του Fokker D.VII με προτάσεις ώστε να υπερκεραστούν οι ανεπάρκειες των τότε γερμανικών μαχητικών αεροσκαφών . Όμως δεν είχε ποτέ την ευκαιρία να πετάξει με το νέο αεροσκάφος επειδή σκοτώθηκε λίγες μέρες πριν αυτό εισέλθει σε υπηρεσία .
Τον Ιανουάριο του 1917 , μετά τον 16ο επιβεβαιωμένο θάνατο , ο Ριχτόφεν παρέλαβε το Pour le Mérite ( ανεπίσημα γνωστό ως `` Γαλάζιος Μαξ '' , `` The Blue Max '' ) ) , την υψηλότερη στρατιωτική εύφημη μνεία στη Γερμανία εκείνη τη περίοδο .
Τον ίδιο μήνα ανέλαβε τη διοίκηση του σμήνους μαχητικών Jasta 11 , το οποίο εν τέλει θα περιελάμβανε μερικούς από τους κορυφαίους Γερμανούς πιλότους , πολλοί από τους οποίους εκπαιδεύτηκαν από τον ίδιο .
Πολλοί από αυτούς στη συνέχεια έγιναν αρχηγοί των δικών τους σμηνών .
Την περίοδο που έγινε σμήναρχος , ο Ριχτόφεν έβαψε το αεροπλάνο του , το Albatros , κόκκινο .
Από αυτό το σημείο και μετά , συνήθως πετούσε με αεροσκάφη βαμμένα κόκκινα , αν και δεν ήταν όλα τους ολόκληρα κόκκινα ούτε ήταν απαραίτητα βαμμένα με το έντονο κόκκινο με τον οποίο γίνεται συνήθως η αναπαράστασή τους σε μοντέλα και αντίγραφα .
Και άλλα μέλη της Jasta 11 σύντομα έβαψαν μέρη των αεροσκαφών τους κόκκινα , με επίσημο λόγο αυτής της ενέργειας να κάνουν τον αρχηγό τους να ξεχωρίζει λιγότερο και να μην αποτελεί τόσο προφανή στόχο .
Στην πράξη όμως , το κόκκινο χρώμα έγινε το χαρακτηριστικό της μονάδας .
Και άλλες jasta στην συνέχεια απέκτησαν το δικό τους χρώμα και η διακόσμηση των μαχητικών αεροσκαφών έγινε κοινή πρακτική στην αυτοκρατορική αεροπορία .
Παρά τα εμφανή μειονεκτήματα όσον αφορά την στρατιωτική σκοπιμότητα αυτής της πρακτικής , έγινε δεκτή από την ηγεσία του στρατού και εκμεταλλεύτηκε από τη γερμανική προπαγάνδα .
Ο Ριχτόφεν έγινε γνωστός ως ο « Ερυθρός Βαρώνος » .
Ο Ριχτόφεν οδήγησε την νέα μονάδα του σε ασύγκριτη επιτυχία , σημειώνοντας τη μεγαλύτερη επιτυχία της τον λεγόμενο « Ματωμένο Απρίλιο » του 1917 .
Σε εκείνο το μήνα μόνο , ο Ριχτόφεν κατέρριψε 22 βρετανικά αεροσκάφη , συμπεριλαμβανομένων τεσσάρων σε μία μόνο μέρα , αυξάνοντας το σύνολό του σε 52 .
Μέχρι τον Ιούνιο είχε γίνει διοικητής του πρώτου από τους νέους μεγαλύτερους σχηματισμούς Jagdgeschwader , του Jagdgeschwader 1 , το οποίο αποτελούταν από τις Jastas 4 , 6 , 10 και 11 .
Αυτές ήταν συνδυασμένες τακτικές μονάδες με μεγάλη κινητικότητα μπορούσαν να σταλούν γρήγορα σε διαφορετικά μέρη του μετώπου , όπου τις χρειάζονταν .
Με αυτό τον τρόπο η JG1 έγινε γνωστή ως το « Ιπτάμενο Τσίρκο » , ένα όνομα που προέρχεται λόγω των πολλών μετακινήσεων της μονάδας , που χρησιμοποιούσε έτσι σα κατάλυμα σκηνές , τραίνα ή άμαξες , και τα έντονα χρωματισμένα αεροσκάφη της .
Μέχρι το τέλος του Απριλίου , το « Ιπτάμενο Τσίρκο » είχε γίνει γνωστό ως το « Τσίρκο του Ριχτόφεν » .
Ο Ριχτόφεν ήταν εξαιρετικός στις τακτικές , σχεδιάζοντας πάνω στις τακτικές του Μπαίλκε .
Αντίθετα με τον Μπαίλκε , ηγούνταν δια του παραδείγματος και με τη δύναμη της θέλησης , παρά με την έμπνευση .
Συχνά περιγράφεται ως απόμακρος , χωρίς συναισθήματα και αίσθηση του χιούμορ , αν και κάποιοι συνάδελφοί του τον χαρακτήρισαν αλλιώς .
Μάθαινε στους πιλότους το βασικό κανόνα με τον οποίο ήθελε να πολεμούν : « Στοχεύστε τον άνδρα και μη τον χάσετε .
Αν αντιμετωπίζετε ένα διθέσιο , επικεντρωθείτε πρώτα στον παρατηρητή• όταν δεν μπορεί πλέον να πυροβολήσει , δεν πρέπει να ανησυχείτε για το πιλότο. » Αν και εκείνη τη περίοδο επιτελούσε τα καθήκοντα του αντίστοιχου σμήναρχου για τη Γερμανία , παρέμενε ένας ανθυπολοχαγός .
Στο Βρετανικό στρατό θα είχε λάβει προσωρινά ( brevet ) ένα βαθμό αντίστοιχο με το επίπεδο διοίκησής του , αν και δεν θα είχε επισήμως προαχθεί .
Στο Γερμανικό στρατό , δεν ήταν ασυνήθιστο κατά τον καιρό πολέμου , ένας αξιωματικός να κατέχει μικρότερο βαθμό από αυτό που αντιστοιχούσε στο επίπεδο διοίκησής τους , καθώς οι Γερμανοί αξιωματικοί προάγονταν σύμφωνα βάση επετηρίδας . Ήταν επίσης έθιμο ένα γιος να έχει μικρότερο βαθμό από το πατέρα του , και ο πατέρας του Ριχτχόφεν ήταν έφεδρος ταγματάρχης .
Τις 6 Ιουλίου 1917 , κατά τη διάρκεια μιας μάχης με ένα σχηματισμό από διθέσια μαχητικά F.E.2d του Σμήνους Νο . 20 RFC , κοντά στο Wervicq , ο Ριχτχόφεν υπέστη ένα σοβαρό τραύμα στο κεφάλι , που του προκάλεσε άμεσο αποπροσανατολισμό και προσωρινή μερική τύφλωση .
Ανέκτησε τις αισθήσεις έγκαιρα ώστε να σταματήσει την ελεύθερη ελικοειδή πτώση του αεροσκάφους και πραγματοποίηση αναγκαστική προσγείωση σε ένα χωράφι σε φιλικό έδαφος .
Το τραύμα απαίτησε πολλαπλά χειρουργεία για να απομακρυνθούν τα θραύσματα του οστού από τη τραυματισμένη περιοχή .
Η κατάρριψη χρεώθηκε στο λοχαγό Ντόναλντ Κάννελ της No . 20 , ο οποίος στη συνέχεια καταρρίφθηκε και σκοτώθηκε μερικές μέρες μετά από αντιαεροπορικά πυρά .
Ο Κόκκινος Βαρόνος επέστρεψε στην ενεργό υπηρεσία τις 25 Ιουλίου , αντίθετα με τη διαταγή γιατρού , αλλά ήταν σε αναρρωτική άδεια από τις 5 Σεπτεμβρίου μέχρι τις 23 Οκτωβρίου .
Το τραύμα θεωρείται ότι προκάλεσε χρόνια ζημιά , καθώς αργότερα θα υπέφερε από ναυτία και πονοκεφάλους μετά από τη πτήση , και αλλαγές διάθεσης .
Υπάρχει ακόμη μια θεωρία που συνδέει τον τραυματισμό με το θάνατό του .
Κατά τη διάρκεια της αναρρωτικής του άδειας , ο Ριχτχόφεν ολοκλήρωσε μια σύντομη αυτοβιογραφία , το Der rote Kampfflieger .
Αυτό γράφηκε ύστερα από σχετικές οδηγίες του τμήματος Τύπου ( ουσιαστικά προπαγάνδας ) της Αεροπορίας και σε μεγάλο του μέρος έγινε επεξεργασία και λογοκρισία .
Μια μετάφραση στα αγγλικά από τον Τζ . Έλλις Μπάρκερ δημοσιεύθηκε το 1918 με τίτλο The Red Battle Flyer .
Αν και ο Μάνφρεντ πέθανε πριν ετοιμαστεί μια αναθεωρημένη έκδοση , έχει καταγραφεί ότι είχε απαρνηθεί το βιβλίο , λέγοντας ότι ήταν « πολύ αυθάδες » ( ή « αλαζονικό » ) και « δεν ήταν πια τέτοιου είδους άτομο » .
Μέχρι το 1918 , ο Ριχτχόφεν είχε γίνει τέτοιος θρύλος που υπήρχε ο φόβος ότι ο θάνατός του θα έκαμπτε το ηθικό των Γερμανών .
Ο ίδιος ο Ριχτχόφεν αρνήθηκε να δεχτεί δουλειά στο έδαφος μετά τον τραυματισμό του , λέγοντας ότι ένας μέσος Γερμανός στρατιώτης δεν είχε επιλογή στα καθήκοντά του , και γι ’ αυτό το λόγο συνέχισε σε πετάει .
Είχε γίνει σίγουρα αντικείμενο μιας λατρείας ήρωα , η οποία ενθαρρυνόταν από την επίσημη προπαγάνδα .
Η γερμανική προπαγάνδα διέδωσε διάφορες φήμες , συμπεριλαμβανομένου ότι η Βρετανοί είχαν φτιάξει σμήνη μόνο για να καταρρίψουν τον Ριχτχόφεν , ή ότι θα κέρδιζε μεγάλα βραβεία όποιος τον κατέρριπτε .
Κομμάτια από την αλληλογραφία του δείχνουν ότι ο ίδιος είχε πιστέψει τουλάχιστον τις μισές από αυτές τις φήμες .
Ο Ριχτχόφεν τραυματίστηκε θανάσιμα λίγο μετά τις 11:00 πμ τις 21 Απριλίου 1918 , καθώς πετούσε πάνω από το Μορλανκούρ , κοντά στο ποταμό Σομ . 49°56′0.60″N 2°32′43.71″E﻿ / ﻿49.9335000°N 2.5454750°E﻿ / 49.9335000 ; 2.5454750 Εκείνη τη στιγμή , ο Βαρόνος καταδίωκε σε πολύ μικρό υψόμετρα ένα Sopwith Camel το οποίο πιλόταρε ο Καναδός Γουίλφριν « Γουόπ » Μέι του 209ου σμήνους της Βασιλικής Αεροπορίας .
Εν συνεχεία , ο Ριχτχόφεν εντοπίστηκε από το φίλο του Μέι , το Καναδό Κάπταιν Ρόυ Μπράουν , ο οποίος έπρεπε να βουτήξει με πολύ μεγάλη ταχύτητα για να αναχαιτίσει και στη συνέχεια να ανεβάσει το αεροσκάφος πολύ γρήγορα για να μη χτυπήσει στο έδαφος .
Ο Ριχτχόφεν έστριψε για να αποφύγει την επίθεση και συνέχισε την καταδίωξη του Μέι . Ήταν σίγουρα στα τελικά στάδια της καταδίωξης όταν ο Ριχτχόφεν χτυπήθηκε από μια μόνο σφαίρα .303 , η οποία προκάλεσε μεγάλη ζημία στη καρδιά και τους πνεύμονές του και πρέπει να προκάλεσε ένα πολύ γρήγορο θάνατο .
Στα τελευταία δευτερόλεπτα της ζωής του κατάφερε να κάνει μια άτσαλη αλλά ελεγχόμενη προσγείωση ( 49°55′56″N 2°32′16″E﻿ / ﻿49.9321076°N 2.5376701°E﻿ / 49.9321076 ; 2.5376701 ) σε ένα λόφο κοντά στο δρόμο Μπραΐ-Κορμπί , λίγο βόρεια από το χωριό Βω-σουρ-Σομ , σε μια περιοχή που ελεγχόταν από τους Αυστραλούς . Ένας μάρτυρας , ο οπλίτης Τζορτζ Ρίτζγουέι , είπε ότι αυτός και άλλοι στρατιώτες έφτασαν στο αεροπλάνο και βρήκαν ότι ο Ριχτχόφεν ήταν ακόμη ζωντανός αλλά πέθανε στιγμές αργότερα . Ένας άλλος μάρτυρας , ο Έντουαρντ Ντέιβιντ Σμουτ ανέφερε ότι η τελευταία λέξη του Ριχτχόφεν ήταν « καπούτ » .