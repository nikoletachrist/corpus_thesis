Το φιορίνι ( φόριντ ) εισήχθη ως νόμισμα της Ουγγαρίας , αντικαθιστώντας το δηνάριο , και σύντομα με τις μεταρρυθμίσεις του Καρόλου Α΄ η οικονομία άρχισε να αναπτύσσεται πάλι , κατόπιν της επικίνδυνης πτώσης που είχε σημειωθεί την εποχή μετά τη μογγολική εισβολή .
Ο Κάρολος Α΄ αποκατέστησε τη βασιλική εξουσία που είχε κατατμηθεί και περιέλθει στα χέρια φεουδαρχών αρχόντων , και ανάγκασε τους φεουδάρχες του βασιλείου να ορκιστούν υποταγή και πίστη σε αυτόν .
Για το σκοπό αυτό , ισχυροποίησης της βασιλείας , ίδρυσε το 1326 το Τάγμα του Αγίου Γεωργίου , το πρώτο κοσμικό ιπποτικό τάγμα στον κόσμο , το οποίο περιελάμβανε τους πιο σημαντικούς φεουδάρχες του ουγγρικού βασιλείου .
Ο Κάρολος παντρεύτηκε τέσσερεις φορές .
Η τέταρτη σύζυγός του , Ελισάβετ , ήταν κόρη του Λαδίσλαου Α΄ της Πολωνίας . Όταν ο Κάρολος πέθανε το 1342 , ο μεγαλύτερος υιός του από την Ελισάβετ τον διαδέχθηκε στο θρόνο ως Λουδοβίκος Α΄ .
Τα πρώτα χρόνια της βασιλείας του , ο Λουδοβίκος είχε ως στενό του σύμβουλο τη μητέρα του , η οποία αναδείχθηκε σε μία από τις πιο ισχυρές σε επιρροή προσωπικότητες στο βασίλειο .
Ο Κάρολος Α΄ είχε κανονίσει το γάμο του δεύτερου υιού του , Ανδρέα , Δούκα της Καλαβρίας , με την εξαδέλφη του Ιωάννα , εγγονή του βασιλιά Ροβέρτου της Νεάπολης , το 1332 .
Ο Ροβέρτος πέθανε το 1343 , μεταβιβάζοντας το βασίλειό του στην Ιωάννα , έχοντας απορρίψει όμως τα δικαιώματα του Αντρέα στο θρόνο της Νεάπολης .
Το 1345 , μια ομάδα Νεαπολιτάνων συνωμοτών δολοφόνησαν τον Αντρέα στην πόλη Αβέρσα της Καμπανίας .
Σχεδόν αμέσως , ο αδελφός του βασιλιάς Λουδοβίκος της Ουγγαρίας κήρυξε τον πόλεμο στο βασίλειο της Νεάπολης , με μια πρώτη εκστρατεία το 1347-1348 και μια δεύτερη το 1350 .
Τελικώς , υπέγραψε συνθήκη ειρήνης με την Ιωάννα το 1352 .
Επίσης , ο Λουδοβίκος διεξήγαγε πολέμους εναντίον της Σερβικής Αυτοκρατορίας και της μογγολικής Χρυσής Ορδής , αποκαθιστώντας την εξουσία των Ούγγρων μοναρχών στις περιοχές κατά μήκος των ουγγρικών συνόρων που είχαν χαθεί κατά τη διάρκεια των προηγούμενων δεκαετιών .
Το 1370 , ο θείος του Λουδοβίκου , βασιλιάς Καζιμίρ Γ΄ της Πολωνίας , πέθανε χωρίς άρρενα διάδοχο .
Ο Λουδοβίκος τον διαδέχθηκε , εγκαθιδρύοντας έτσι την πρώτη πολιτική ένωση της Ουγγαρίας με την Πολωνία .
Η ένωση αυτή κράτησε δώδεκα έτη , έως το 1382 , όταν ο Λουδοβίκος απεβίωσε χωρίς επίσης άρρενα διάδοχο .
Οι δύο του κόρες , Μαρία και Γιαντβίγκα , ανέβηκαν τότε στους θρόνους της Ουγγαρίας και Πολωνίας αντίστοιχα .
Ο Λουδοβίκος Α΄ της Ουγγαρίας πάντοτε διατηρούσε καλές και στενές σχέσεις με τον αυτοκράτορα της Αγίας Ρωμαϊκής Αυτοκρατορίας , Κάρολο Δ΄ του Λουξεμβούργου , και τελικώς ανακήρυξε τον γιο του Καρόλου , Σιγισμούνδο του Λουξεμβούργου , ως διάδοχο στο θρόνο του βασιλιά της Ουγγαρίας ( 1387 ) .
Ο Σιγισμούνδος έγινε ένας ονομαστός βασιλιάς που εισήγαγε πολλές βελτιώσεις στο δικαιικό σύστημα της Ουγγαρίας και επανέκτισε τα παλάτια της Βούδας και του Βίσεγκραντ .
Εισήγαγε υλικά από την Αυστρία και τη Βοημία και διέταξε τη δημιουργία του πιο πολυτελούς οικοδομήματος σε όλη την Κεντρική Ευρώπη .
Στους νόμους του μπορεί κανείς να διαπιστώσει τα ίχνη του πρώιμου Μερκαντιλισμού .
Εργάστηκε σκληρά για να κρατήσει την αριστοκρατία του βασιλείου του υπό τον έλεγχό του . Ένα μεγάλο μέρος της βασιλείας του αφιερώθηκε στη μάχη ενάντια στην Οθωμανική Αυτοκρατορία , η οποία άρχισε να επεκτείνει τα σύνορά της και την επιρροή της στην Ευρώπη .
Το 1396 έγινε η μάχη της Νικόπολης στον ποταμό Δούναβη ενάντια στους Οθωμανούς , που κατέληξε στην καταστροφική ήττα του συνασπισμένου ουγγρογαλλικού στρατού υπό την ηγεσία του Σιγισμούνδου και του Φιλίππου του Αρτουά , κόμη του Ε.
Παρόλα αυτά , ο Σιγισμούνδος επέτυχε τον περιορισμό των οθωμανικών στρατιών , κρατώντας τες εκτός της επικράτειας του βασιλείου του για το υπόλοιπο του βίου του . Έχοντας απωλέσει τη δημοτικότητά του στην ουγγρική αριστοκρατία , ο Σιγισμούνδος σύντομα αποτέλεσε θύμα μιας προσπάθειας ενάντια στην εξουσία του , όταν ο Λαδίσλαος του Ανζού-Ντουράτσο ( υιός του δολοφονηθέντος βασιλιά της Νεάπολης , Καρόλου Β΄ της Ουγγαρίας ) , κλήθηκε και στέφθηκε βασιλιάς της Ουγγαρίας .
Επειδή όμως τόσο η ανακήρυξη δεν έγινε με τη σύμφωνη γνώμη όλων των ευγενών όσο και επειδή η τελετή δεν διεξήχθηκε στην πόλη Σεκεσφεχέρβαρ ( όπου γίνονταν παραδοσιακά οι στέψεις των βασιλέων της Ουγγαρίας ) , θεωρήθηκε παράνομη .
Ο Λαδίσλαος έμεινε στην ουγγρική επικράτεια μόλις λίγες ημέρες και σύντομα την εγκατέλειψε , μην αποτελώντας πλέον ενόχληση για τον Σιγισμούνδο .
Το 1408 ο Σιγισμούνδος ίδρυσε το Τάγμα του Δράκου , που περιελάμβανε τους πιο επιφανείς μονάρχες και φεουδάρχες εκείνης της περιοχής της Ευρώπης του καιρού εκείνου .
Αυτό αποτελούσε απλώς ένα πρώτο βήμα σε αυτό που ερχόταν .
Το 1410 , εκλέχθηκε αυτοκράτορας της Αγίας Ρωμαϊκής Αυτοκρατορίας , καθιστάμενος έτσι ο ανώτατος μονάρχης στα γερμανικά κρατίδια-εδάφη .
Είχε να αντιμετωπίσει το κίνημα των Ουσσιτών , μια θρησκευτική ρεφορμιστική ομάδα που γεννήθηκε στη Βοημία , ενώ προήδρευσε στο Συμβούλιο της Κονστάνς , όπου δικάστηκε ο θεολόγος ιδρυτής των Ουσσιτών , Γιαν Χους .
Το 1419 , ο Σιγισμούνδος κληρονόμησε το στέμμα της Βοημίας μετά το θάνατο του αδελφού του , Βεντσεσλάου του Λουξεμβούργου , αποκτώντας τυπικώς τον επίσημο έλεγχο τριών μεσαιωνικών κρατιδίων , αλλά συνέχισε ν ' αγωνίζεται για τον ουσιαστικό έλεγχο της Βοημίας μέχρι τη συμφωνία ειρήνης με τους Ουσσίτες και τη στέψη του το 1436 .
Το 1433 στέφθηκε αυτοκράτορας της Αγίας Ρωμαϊκής Αυτοκρατορίας από τον Πάπα , και βασίλεψε έως το 1437 , αφήνοντας ως μόνη διάδοχό του την κόρη του Ελισάβετ του Λουξεμβούργου και τον σύζυγό της , Δούκα Αλβέρτο Ε΄ της Αυστρίας , μετέπειτα βασιλιά της Ουγγαρίας .
Τον καιρό της αρχικής προσπάθειας σφετερισμού των ουγγρικών εδαφών από τους Οθωμανούς , οι Ούγγροι αντιστάθηκαν επιτυχώς .
Ο Ιωάννης Ουνυάδης ήταν ο αρχηγός της Σταυροφορίας της Βάρνας , κατά την οποία οι Ούγγροι προσπάθησαν να εκδιώξουν τους Οθωμανούς από τα Βαλκάνια .
Αρχικώς , η προσπάθεια ήταν επιτυχής , αλλά αργότερα , στη μάχη της Βάρνας , οι Οθωμανοί επέτυχαν αποφασιστική , αν και `` πύρρειο '' , νίκη .
Ο σύμμαχος βασιλιάς της Πολωνίας , Λαδίσλαος Γ΄ , αποκεφαλίστηκε μάλιστα σε εκείνη τη μάχη .
Το 1456 , ο Ιωάννης Ουνυάδης πέτυχε συντριπτική νίκη κατά των Οθωμανών στην πολιορκία του Βελιγραδίου .
Η Χρυσή Εποχή του ουγγρικού βασιλείου υπήρξε η περίοδος της βασιλείας του Ματθαίου Κορβίνου ( 1458-1490 ) , υιού του Ιωάννη Ουνυάδη .
Το προσωνύμιό του ήταν Ματθαίος ο Δίκαιος .
Ο Ματθαίος Κορβίνος βελτίωσε περαιτέρω την ουγγρική οικονομία και εφήρμοσε οξυδερκή διπλωματία στη θέση της στρατιωτικής πολεμικής δράσης όπου αυτό ήταν δυνατό , χωρίς να σημαίνει ότι δεν διεξήγαγε πολεμικές εκστρατείες όποτε κρινόταν αναγκαίο .
Από το 1485 μέχρι το θάνατό του , εξουσίαζε τη Βιέννη , σκοπεύοντας να περιορίσει την επιρροή και ανάμειξη της Αγίας Ρωμαϊκής Αυτοκρατορίας στις ουγγρικές υποθέσεις .
Τον 15ο αιώνα , ο Μαύρος Στρατός της Ουγγαρίας ήταν ένας σύγχρονος μισθοφορικός στρατός , με τους Ουσάρους ν΄ αποτελούν τις πιο εκπαιδευμένες μονάδες του ουγγρικού ιππικού .
Το 1479 , υπό την ηγεσία του στρατηγού Παλ Κινίσι , ο ουγγρικός στρατός συνέτριψε τα οθωμανικά και βλαχικά στρατεύματα στη μάχη του Μπρέντφιλντ στην Τρανσυλβανία .
Ο ουγγρικός στρατός συνέτριβε τους αντιπάλους του σχεδόν κάθε φορά που τους αντιμετώπιζε τον καιρό της βασιλείας του Ματθαίου Κορβίνου.Απεβίωσε χωρίς να αφήσει νόμιμο διάδοχο , ως εκ τούτου τον διαδέχθηκε ο Λαδίσλαος Β΄ ( 1490–1516 ) , υιός του Καζιμίρ Δ΄ της Πολωνίας , τον οποίο διαδέχθηκε με τη σειρά του ο υιός του , Λουδοβίκος Β΄ ( 1516–1526 ) .
Το 1526 , στη μάχη του Μοχάτς , οι δυνάμεις της Οθωμανικής Αυτοκρατορίας υπό τον σουλτάνο Σουλεϊμάν Α΄ , συνέτριψαν τον ουγγρικό στρατό .
Προσπαθώντας να διαφύγει , ο Ούγγρος βασιλιάς Λουδοβίκος Β΄ πνίγηκε στο ρυάκι Τσέλε .
Ο διοικητής του ουγγρικού στρατού , Παλ Τόμορι , επίσης σκοτώθηκε σε εκείνη τη μάχη .
Εξαιτίας της σοβαρής ήττας από τους Οθωμανούς στη μάχη του Μοχάτς η κεντρική κυβέρνηση κατέρρευσε .
Η πλειονότητα της ουγγρικής ηγετικής ελίτ εξέλεξε βασιλιά τον Ιωάννη Ζαπόλυα ( 10 Νοεμβρίου 1526 ) .
Μια μικρή μειονότητα αριστοκρατών συντάχθηκε με τον Φερδινάνδο Α΄ της Αγίας Ρωμαϊκής Αυτοκρατορίας , ο οποίος ήταν και Αρχιδούκας της Αυστρίας , και σχετιζόταν με τον Λουδοβίκο Β΄ μέσω γάμου .
Εξαιτίας προηγούμενων συμφωνιών ότι οι Αψβούργοι θα έπαιρναν το θρόνο της Ουγγαρίας εάν ο Λουδοβίκος πέθαινε χωρίς διαδόχους , ο Φερδινάνδος εκλέχθηκε μεν βασιλιάς , αλλά από τη μειοψηφία της Δίαιτας , ως εκ τούτου η εκλογή κρίθηκε ως μη αντιπροσωπευτική και στερούμενη νομιμότητας , τον Δεκέμβριο του 1526 .
Παρόλο που τα σύνορα άλλαζαν συχνά εκείνη την περίοδο , τα τρία κρατίδια-τμήματα της Ουγγαρίας που προέκυψαν μετά τη νίκη των Οθωμανών στο Μοχάτς , αναγνωρίζονται ως ακολούθως : Στις 29 Φεβρουαρίου 1528 , ο βασιλιάς Ιωάννης Α΄ Ζαπόλυα της Ουγγαρίας έλαβε τη βοήθεια του Οθωμανού σουλτάνου .
Μια τριμερής πολεμική σύρραξη ανέκυψε καθώς ο Φερδινάνδος Α΄ προέλασε για να βεβαιώσει την εξουσία του σε όσο μεγαλύτερο έδαφος του ουγγρικού βασιλείου εδύνατο .
Μέχρι το 1529 το βασίλειο είχε χωριστεί σε δύο τμήματα : την Αψβουργική Ουγγαρία και το Ανατολικό Βασίλειο της Ουγγαρίας .
Την εποχή εκείνη δεν υπήρχαν οθωμανικά ή ουγγρικά εδάφη , όντας όλα διαφιλονικούμενα , εκτός από τα σημαντικά κάστρα στην περιοχή του Σρεμ .
Το 1532 , ο Νίκολα Τζούρισιτς υπερασπίστηκε την πόλη Κιόσεγκ και αναχαίτισε μια ισχυρή οθωμανική στρατιά .
Το 1541 , η πτώση της Βούδας στους Οθωμανούς σημάδεψε μια νέα διαίρεση της Ουγγαρίας σε τρεις περιοχές .
Η χώρα παρέμεινε δαιρεμένη μέχρι το τέλος του 17ου αιώνα .
Τους επόμενους αιώνες έγιναν πολλές απόπειρες για να αναχαιτιστούν οι οθωμανικές δυνάμεις , όπως ο Μακρύς Πόλεμος ή ο Δεκατριετής Πόλεμος ( 29 Ιουλίου 1593 – 1604/11 Νοεμβρίου 1606 ) υπό την ηγεσία ενός χριστιανικού συνασπισμού .
Το 1644 η Χειμερινή Εκστρατεία από τον Μίκλος Ζρίνυ έκαψε την κρίσιμης στρατηγικής σημασίας γέφυρα του Σουλεϊμάν στο Όσιγιεκ στην ανατολική Σλαβονία , διακόπτοντας τις γραμμές εφοδιασμού των Τούρκων στην Ουγγαρία .
Στη μάχη του Αγίου Γοτθάρδου ( 1664 ) , οι Αυστριακοί και οι Ούγγροι νίκησαν τον Οθωμανικό στρατό .
Μετά την αποτυχημένη πολιορκία της Βιέννης από τους Οθωμανούς το 1683 , οι Αψβούργοι πέρασαν στην επίθεση εναντίον των Τούρκων .
Με το τέλος του 17ου αιώνα , κατάφεραν να εισβάλουν στα απομεινάρια του ιστορικού Βασιλείου της Ουγγαρίας και του Πριγκιπάτου της Τρανσυλβανίας .
Για λίγο διάστημα το 1686 , η πρωτεύουσα Βούδα υπήρξε ξανά ανεξάρτητη από την Οθωμανική Αυτοκρατορία , με τη βοήθεια άλλων Ευρωπαίων .
Το 1699 , με τη Συνθήκη του Κάρλοβιτς , οι τελευταίοι Οθωμανοί έφυγαν από την Ουγγαρία .
Ο Πόλεμος της Ανεξαρτησίας του Ράκοτσι ( 1703–1711 ) ήταν η πρώτη σημαντική ένοπλη απόπειρα ανεξαρτησίας στην Ουγγαρία ενάντια στην απολυταρχική εξουσία των Αψβούργων .
Του πολέμου ηγήθηκε μια ομάδα ευγενών , υψηλά ιστάμενων στην κρατική ιεραρχία , πλουσίων και με προοδευτικές-φιλελεύθερες αντιλήψεις , που ήθελαν να τερματίσουν την ανισότητα στις σχέσεις εξουσίας , υπό την ηγεσία του Φραγκίσκου Β΄ Ράκοτσι .
Οι κύριοι σκοποί της ομάδας ήταν η προστασία των δικαιωμάτων των διαφορετικών κοινωνικών ομάδων , και η διασφάλιση της οικονομικής και κοινωνικής ανάπτυξης της Ουγγαρίας .
Εξαιτίας της δυσμενούς ισορροπίας δυνάμεων , της πολιτικής κατάστασης στην Ευρώπη και των εσωτερικών συγκρούσεων , ο αγώνας για την ανεξαρτησία και ελευθερία τελικώς έτυχε σκληρής καταστολής , αλλά επέτυχε στο να αποφύγει η Ουγγαρία ν ' αποτελέσει `` εσωτερικό '' τμήμα της Αυτοκρατορίας των Αψβούργων , διατηρώντας το Σύνταγμά της και μερική αυτονομία , το οποίο αν και αποτελούσε κυρίως μια τυπικότητα , διασφάλιζε δικαιώματα που μπορούσαν να τύχουν διεύρυνσης στο μέλλον .
Μετά την αναχώρηση των Οθωμανών , οι Αψβούργοι κυριάρχησαν στο Βασίλειο της Ουγγαρίας .
Η ανανεωμένη επιθυμία των Ούγγρων για ανεξαρτησία οδήγησε στον Πόλεμο της Ανεξαρτησίας του Ράκοτσι .
Οι πιο σημαντικοί λόγοι του πολέμου αυτού ήταν οι νέοι και υψηλότεροι φόροι καθώς και ένα ανανεωμένο προτεσταντικό κίνημα .
Ο Ράκοτσι ήταν ένας Ούγγρος ευγενής , υιός της θρυλικής ηρωίδας κόμησσας Ιλόνας Ζρίνυ .
Πέρασε ένα τμήμα της εφηβείας του ως αιχμάλωτος των Αυστριακών .
Τα Κουρούτς ήταν τα επαναστατικά στρατεύματα του Ράκοτσι .
Αρχικώς , ο στρατός των Κουρούτς ( Ούγγρων εξεγερμένων ) πέτυχε αρκετές σημαντικές νίκες εξαιτίας του ανώτερου ελαφρύ ιππικού του .
Τα όπλα των Κουρούτς ήταν κυρίως πιστόλες , ελαφριές σπάθες και πελέκεις ( ουγγρικά : φόκος ) .
Στη μάχη του Αγίου Γοτθάρδου ( 1705 ) , ο στρατηγός των Κουρούτς , Γιάνος Μπόττγιαν , πέτυχε αποφασιστική νίκη εναντίον του αυστριακού στρατού .
Ο Ούγγρος συνταγματάρχης Άνταμ Μπάλογκ σχεδόν αιχμαλώτισε τον βασιλιά της Ουγγαρίας και αυτοκράτορα της Αυστρίας , Ιωσήφ Α΄ .
Το 1708 , οι Αψβούργοι τελικώς νίκησαν το κύριο σώμα του ουγγρικού στρατού στη μάχη του Τρέντσιν , γεγονός που εξαφάνισε την περαιτέρω αποτελεσματικότητα του στρατού των Κουρούτς .
Ενώ οι Ούγγροι ήταν αποκαμωμένοι από τις πολεμικές συγκρούσεις , οι Αυστριακοί νίκησαν τον γαλλικό στρατό στον Πόλεμο της Ισπανικής Διαδοχής .
Ως εκ τούτου , ήταν ελεύθεροι να στείλουν περισσότερα στρατεύματα στην Ουγγαρία εναντίον των επαναστατών .
Το 1711 , ο Αυστριακός αυτοκράτορας Κάρολος ΣΤ΄ έγινε ο νέος ηγεμόνας της Ουγγαρίας .
Το Βασίλειο της Ουγγαρίας είχε τη δική του Δίαιτα και Σύνταγμα , αλλά τα μέλη του Κυβερνητικού Συμβουλίου διορίζονταν από τον Αψβούργο μονάρχη , και ο ανώτερος οικονομικός θεσμός , το Ουγγρικό Επιμελητήριο , υπαγόταν απευθείας στο Επιμελητήριο της Αυλής της Βιέννης .
Η μεταρρύθμιση της Ουγγρικής γλώσσας ξεκίνησε υπό τη βασιλεία του Ιωσήφ Β΄ .
Η εποχή συνολικής μεταρρύθμισης της Ουγγαρίας ξεκίνησε από τον Ίστβαν Σέτσενι , έναν Ούγγρο ευγενή , που έκτισε μία από τις σπουδαιότερες γέφυρες της Ουγγαρίας , την Αλυσιδωτή Γέφυρα Σέτσενι ( Αλυσιδωτή Γέφυρα της Βουδαπέστης ) .
Η επίσημη γλώσσα του βασιλείου παρέμεινε η Λατινική μέχρι το 1844 .
Μεταξύ του 1844 και 1849 , και από το 1867 και έπειτα , τα Ουγγρικά είναι πλέον η επίσημη γλώσσα .
Το κύμα των ευρωπαϊκών επαναστάσεων του 1848 σάρωσε την Ουγγαρία επίσης .
Η Ουγγρική Επανάσταση του 1848 αναζητούσε να ανταποκριθεί στην επί μακρόν καταπιεσμένη επιθυμία για πολιτική αλλαγή , κυρίως με τη μορφή της πολυπόθητης ανεξαρτησίας .
Το 1848 δημιουργήθηκε από νεαρούς Ούγγρους πατριώτες η Ουγγρική Εθνοφρουρά .
Στη λογοτεχνία , το όλο κλίμα της εποχής εκφράστηκε από τον σπουδαιότερο ποιητή της επανάστασης , Σάντορ Πέτιοφι .
Καθώς ο πόλεμος ξέσπασε με την Αυστρία , οι ουγγρικές στρατιωτικές επιτυχίες , που περιελάμβαναν τις εκστρατείες του Ούγγρου στρατηγού , Αρτούρ Γκιόργκεϊ , ανάγκασαν τους Αυστριακούς να περιέλθουν σε αμυντική θέση .