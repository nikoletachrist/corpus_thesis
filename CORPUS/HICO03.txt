Το Βασίλειο της Γερμανίας ή Γερμανικό Βασίλειο ( λατινικά : Regnum Teutonicum‎ , `` Τευτονικό Βασίλειο '' ) εξελίχθηκε από το ανατολικό μισό της πρώην Αυτοκρατορίας των Καρολιδών . Όπως η Αγγλοσαξονική Αγγλία και η μεσαιωνική Γαλλία , ξεκίνησε ως `` ένα συνονθύλευμα , μια συγκέντρωση κάποτε ξεχωριστών και ανεξάρτητων ... gentes [ λαών ] και regna [ βασιλείων ] '' .
Η Ανατολική Φραγκία ( Ostfrankenreich ) σχηματίστηκε με τη Συνθήκη του Βερντέν του 843 , και τη δυνάστευε η Δυναστεία των Καρολιδών μέχρι το 911 , από το σημείο το οποίο και μετά η βασιλεία έγινε εκλεκτορική .
Οι αρχικοί εκλέκτορες ήταν οι ηγεμόνες των Φυλετικών Δουκάτων ( Stem Duchies , Stammesherzogtümer ) , που εκλέγανε συνήθως ένα δικό τους .
Μετά το 962 , όταν ο Όθων Α΄ στέφθηκε αυτοκράτορας , το βασίλειο αποτέλεσε τον κύριο πυρήνα της Αγίας Ρωμαϊκής Αυτοκρατορίας , η οποία επίσης περιελάμβανε το Βασίλειο της Ιταλίας ( μετά το 951 ) , τη Βοημία ( Κτήσεις του Βοημικού Στέμματος ) ( μετά το 1004 ) και τη Βουργουνδία ( μετά το 1032 ) .
Η χρήση του όρου rex teutonicorum ( `` Βασιλιάς των Γερμανών '' ) έγινε για πρώτη φορά κατά τη θητεία του Πάπα Γρηγόριου Ζ΄ κατά τη Έριδα Περιβολής ( τέλος 11ου αιώνα ) , ίσως ως « όπλο » εναντίον του Ερρίκου Δ΄ .
Κατά το δωδέκατο αιώνα , για να τονίσουν τον αυτοκρατορικό και τον διεθνικό χαρακτήρα του αξιώματός τους , οι αυτοκράτορες άρχισαν να χρησιμοποιούν το τίτλο rex Romanorum ( Βασιλιάς των Ρωμαίων ) μετά την εκλογή τους ( από τους πρίγκιπες-εκλέκτορες , επτά γερμανούς επίσκοπους και αριστοκράτες ) .
Οι ξεχωριστοί τίτλοι για την Γερμανία , Ιταλία , Βουργουνδία , που παραδοσιακά είχαν δικές τους Αυλές , νόμους και καγκελαρίες , πέρασαν σταδιακά σε αχρηστία .
Μετά την Αυτοκρατορική Μεταρρύθμιση ( Reichsreform ) και τη Δίαιτα του Άουγκσμπουργκ , το Γερμανικό μέρος της Αγίας Ρωμαϊκής Αυτοκρατορίας χωρίστηκε σε Διοικητικές Περιφέρειες ( Reichskreise ) , οι οποίες στην ουσία όριζαν τη Γερμανία σε σχέση με τα Ιταλικά εδάφη της Αυτοκρατορίας και το Βοημικό Βασίλειο .
Υπάρχουν όμως σχετικά λίγες αναφορές σε Γερμανικό βασίλειο και μια αστάθεια στη χρήση του όρου .
Ο ανατολικός διαχωρισμός της Συνθήκης του Βερντέν ονομαζόταν regnum Francorum Orientalium ή Francia Orientalis : το Βασίλειο των Ανατολικών Φράγκων ή απλά Ανατολική Φραγκία . Ήταν το ανατολικό μισό του παλιού Μεροβίγγειου regnum Austrasiorum .
Οι `` ανατολικοί Φράγκοι '' ( ή Αυστρασιανοί ) ήταν οι κάτοικοι της Φραγκονίας , η οποία είχε εποικιστεί από Φράγκους .
Οι άλλοι λαοί της Ανατολικής Φραγκίας ήταν Σάξονες , Φρίζιοι , Θουρίγγιοι και άλλοι παρόμοιοι , και αναφέρονταν ως Teutonici ( Τευτονικοί , ή Γερμανοί ) και κάποιες φορές ως Φράγκοι , καθώς η εθνικές ταυτότητες άλλαζαν κατά τη διάρκεια του 9ου αιώνα .
Μια καταγραφή στο Annales Iuvavenses ( ή Χρονικά του Σάλτσμπουργκ ) για το έτος 919 , περίπου σύγχρονο της εποχής αλλά που επιβίωσε μόνο σε ένα αντίγραφο του 12ου αιώνα , καταγράφει ότι Baiuarii sponte se reddiderunt Arnolfo duci et regnare ei fecerunt in regno teutonicorum , δηλαδή ότι `` ο Αρνούλφος , Δούκας της Βαυαρίας , εκλέχτηκε για να κυβερνήσει το Βασίλειο των Γερμανών '' .
Οι ιστορικοί διαφωνούν για το αν αυτό το κείμενο ήταν γραμμένο στο χαμένο αυθεντικό κείμενο .
Επίσης διαφωνούν για το αν η ιδέα του Βασιλείου της Γερμανίας , αντί Φραγκικού , χρονολογείται από τον δέκατο ή τον ενδέκατο αιώνα , αλλά πάντως η ιδέα του βασιλείου ως `` Γερμανικό '' έχει εδραιωθεί για τα καλά μέχρι το τέλος του 11ου αιώνα .
Αρχίζοντας από τα τέλη του ενδέκατου αιώνα , κατά την Έριδα Περιβολής η Παπική Κουρία άρχισε να χρησιμοποιεί τον όρο regnum teutonicorum για να αναφερθεί στο βασίλειο του Ερρίκου Δ΄ σε μια προσπάθεια να τον υποβιβάσει στο επίπεδο των άλλων βασιλέων της Ευρώπης , ενώ εκείνος άρχισε να χρησιμοποιεί το τίτλο rex Romanorum , Βασιλιάς των Ρωμαίων , για να τονίσει το θείο δικαίωμά του στο imperium Romanum .
Αυτός ήταν ο τίτλος που χρησιμοποιούσαν πιο συχνά οι ίδιοι οι Γερμανοί βασιλιάδες , αν και καταδέχονταν να κάνουν χρήση `` Τευτονικών '' τίτλων για διπλωματικούς λόγους , όπως για παράδειγμα στην επιστολή του Φρειδερίκου Α΄ Μπαρμπαρόσσα προς τον Πάπα που αναφέρεται στην ανάληψη του coronam Theutonici regni ( στέμμα του Γερμανικού βασιλείου ) .
Ξένοι βασιλιάδες και εκκλησιαστικοί συνέχισαν να αναφέρονται στο regnum Alemanniae και règne ή royaume d'Allemagne .
Οι όροι imperium/imperator , αυτοκρατορία/αυτοκράτορας , χρησιμοποιούνταν συχνά για το Γερμανικό βασίλειο και τους ηγεμόνες του , κάτι που υποδηλώνει μια αναγνώριση του αυτοκρατορικού τους στάτους , αλλά σε συνδυασμό με τις `` Τευτονικές '' και `` Αλεμανικές '' αναφορές μια άρνηση της θέσης τους ως Ρωμαίους ( Romanitas ) και της καθολικής ηγεμονίας τους .
Ο όρος regnum Germaniae ( κυριολεκτικά `` Βασίλειο της Γερμανίας '' ) αρχίζει να εμφανίζεται στις Γερμανικές πηγές στις αρχές του 14ου αιώνα .
Συνεπώς , κατά τη διάρκεια του Μεσαίωνα , η σύμβαση ήταν ότι ο ( εκλεγμένος ) βασιλιάς της Γερμανίας ήταν επίσης και Αυτοκράτορας των Ρωμαίων .
Ο τίτλος του ήταν βασιλικός ( βασιλιάς των Γερμανών , ή από το 1237 βασιλιάς των Ρωμαίων ) από την εκλογή του ως την στέψη του στη Ρώμη από τον Πάπα , μετά από την οποία ήταν αυτοκρατορικός .
Μετά το θάνατο του Φρειδερίκου Β΄ τα 1250 , η τάση προς μία `` πιο καθαρή σύλληψη ενός Γερμανικού βασιλείου '' δεν είχε πραγματική παγίωση .
Ο τίτλος `` βασιλιάς των Ρωμαίων '' αποδιδόταν όλο και λιγότερο στον εκλεγμένο αλλά όχι στεμμένο στη Ρώμη αυτοκράτορα , ο οποίος ήταν γνωστός είτε ως Γερμανός Βασιλιάς ή απλά χρησιμοποιούσε για τον εαυτό του τον τίτλο `` imperator '' , αυτοκράτορας .
Η έναρξη της βασιλείας θεωρούταν ότι άρχιζε είτε την ημέρα της εκλογής ( π.Χ .
Φίλιππος της Σουαβίας , Ροδόλφος Α΄ ) , ή την ημέρα της στέψης ( π.Χ . Όθων Δ΄ , Ερρίκος Ζ΄ , Λουδοβίκος Δ΄ , Κάρολος Δ΄ ) .
Η ημέρα της εκλογής έγινε μόνιμα η ημέρα έναρξης της βασιλείας με το Σιγισμούνδο .
Τελικά , ο Μαξιμιλιανός Α΄ άλλαξε το τίτλο του αυτοκράτορα το 1508 , με την παπική έγκριση : μετά τη Γερμανική του στέψη , ο τίτλος του ήταν Dei gratia Romanorum imperator electus semper augustus .
Δηλαδή ήταν `` εκλεγμένος αυτοκράτορας '' , όρος που δεν υποδήλωνε ότι ήταν αυτοκράτορας εν αναμονή ή όχι ακόμα πλήρως αυτοκράτορας , αλλά ότι ήταν αυτοκράτορας λόγω της εκλογής του αντί της στέψης από τον Πάπα ( κατά παράδοση ο τίτλος rex Romanorum electus ήταν για το διάστημα μεταξύ της εκλογής και της Γερμανικής στέψης ) .
Παράλληλα , συνεχίστηκε το έθιμο της εκλογής του διάδοχου του στέμματος ως βασιλιά των Ρωμαίων ενώ ο αυτοκράτορας ήταν εν ζωή .
Γι ’ αυτό το λόγο , ο τίτλος `` βασιλιάς των Ρωμαίων '' ( rex Romanorum , κάποιες φορές `` Βασιλιάς των Γερμανών '' , rex Teutonicorum ) κατέληξε να σημαίνει τον διάδοχο του στέμματος , συγκεκριμένα τον εκλεγμένο διάδοχο ενώ ο αυτοκράτορας ήταν ακόμα εν ζωή .
Ο Αρχιεπίσκοπος του Μάιντς ήταν ex officio ο αρχί-καγκελάριος της Γερμανίας , και οι συνάδελφοί του Αρχιεπίσκοπος της Κολονίας και Αρχιεπίσκοπος της Τρηρ ήταν αντίστοιχα οι αρχί-καγκελάριοι της Ιταλίας και της Βουργουνδίας .
Οι τίτλοι αυτοί ήταν σε χρήση μέχρι το τέλος της αυτοκρατορίας , αλλά στην πραγματικότητα υπήρχε μόνο η Γερμανική καγκελαρία .
Ο τριπλός διαχωρισμός της Αυτοκρατορίας των Καρολιδών με τη Συνθήκη του Βερντέν του 843 μπήκε σε δοκιμασία πολύ νωρίς , με το θάνατο του Λοθάριου Α΄ το 855 .
Είχε διαμοιράσει το βασίλειό του της Μέσης Φραγκίας στους τρεις γιους του , και αμέσως το βορειότερο από τα τρία μέρη , η Λοθαριγγία , έγινε αμέσως αντικείμενο διαμάχης μεταξύ των βασιλιάδων της Ανατολικής και της Δυτικής Φραγκίας .
Ο πόλεμος για τη Λοθαριγγία κράτησε ως το 925 .
Ο Λοθάριος Β΄ απεβίωσε το 869 και η Συνθήκη του Μέρσεν ( 870 ) διαμοίρασε το βασίλειό του μεταξύ της Ανατολικής και Δυτικής Φραγκίας , αλλά η ηγεμόνες της τελευταίας παραιτήθηκαν από το μερίδιό τους της Ανατολικής Φραγκίας με τη Συνθήκη του Ριμπεμόν ( 880 ) .
Αυτή η συνθήκη καθόρισε τα σύνορα μεταξύ Γαλλίας και Γερμανίας μέχρι τον 14ο αιώνα .
Η αριστοκρατία της Λοθαριγγίας προσπάθησε να κρατήσει την ανεξαρτησία της από την Ανατολική και Δυτική Φραγκική ηγεμονία με το να αλλάζει συμμαχίες κατά βούληση μετά το θάνατο του Λουδοβίκου του Παιδός , αλλά τελικά η Λοθαριγγία παραχωρήθηκε στην Ανατολική Φραγκία από τον Ρούντολφ της Γαλλίας , και κατόπιν μετασχηματίστηκε στο Δουκάτο της Λωρραίνης μέσα στο Ανατολικό Φραγκικό βασίλειο .
Η ίδια η Ανατολική Φραγκία διαμοιράστηκε σε τρία μέρη με το θάνατο του Λουδοβίκου της Γερμανίας ( 875 ) .
Παραδοσιακά αναφερόμενα ως `` Σαξονία '' , `` Βαυαρία '' , και `` Σουηβία '' ( ή `` Αλεμαννία '' ) , τα τρία αυτά βασίλεια τα ηγεμόνευσαν οι τρεις γιοι του , και ενώθηκαν ξανά από τον Κάρολο τον Παχύ το 882 .
Υπήρχαν τοπικές διαφορές μεταξύ των λαών των διαφορετικών περιοχών του ενοποιημένου βασιλείου , και κάθε περιοχή θα περιγραφόταν άνετα από τους σύγχρονους ως regnum , βασίλειο , αν και το καθένα ξεχωριστά σίγουρα δεν ήταν τέτοιο από μόνο του .
Η κοινή Γερμανική γλώσσα και η παράδοση της κοινής ηγεμονίας από το 843 διατήρησαν τους πολιτικούς δεσμούς των διαφορετικών αυτών « βασιλείων » , και απέτρεψαν τη διάσπαση του βασιλείου μετά το θάνατο του Κάρολου του Παχύ .
Το έργο του Λουδοβίκου για να διατηρήσει το βασίλειο και να του δώσει ισχυρή κεντρική βασιλική εξουσία , επίσης διατηρήθηκε επί μακρόν , δημιουργώντας το Ανατολικό Φραγκικό ( δηλαδή το Γερμανικό ) Βασίλειο .
Μέσα στην Ανατολική Φραγκία υπήρχαν μεγάλα δουκάτα , που κάποιες φορές αποκαλούνταν βασίλεια ( regna ) από το προηγούμενο στάτους τους , τα οποία είχαν ένα βαθμό εσωτερικής ενότητας .
Μεταξύ των πρώτων από αυτά ήταν η Σαξονία και η Βαυαρία , οι οποίες είχαν κατακτηθεί από τον Καρλομάγνο .
Στην Γερμανική ιστοριογραφία αναφέρονταν ως jüngere Stammesherzogtümer , `` πιο πρόσφατα φυλετικά δουκάτα '' .
Τα δουκάτα συχνά αποκαλούνται `` νεότερα '' ( μικρότερα , πιο πρόσφατα κ.τ.λ . ) για να διακρίνονται από τα παλιότερα δουκάτα , που ήταν υποτελή κράτη των Μεροβίγγειων μοναρχών .
Ο ιστορικός Herwig Wolfram αρνείται κάθε διάκριση μεταξύ παλιότερων και νεότερων δουκάτων , και πιο πρόσφατων φυλετικών δουκάτων της Γερμανίας ή άλλες παρόμοιες περιοχές με πριγκιπικό καθεστώς σε άλλα μέρη της Αυτοκρατορίας των Καρολιδών : Προσπαθώ να αντικρούσω το όλο κενό δόγμα της διαφοράς μεταξύ των αρχών των Δυτικό-Φραγκικών `` Γαλλικών '' , principautés territoriales ( επικράτειες πριγκιπάτων ) και τον Ανατολικό-Φραγκικών `` German , '' φυλετικών δουκάτων . . .
Σίγουρα , τα ονόματά τους είχαν ήδη εμφανιστεί κατά την περίοδο των μεγάλων μεταναστεύσεων . Όμως , οι πολιτικές θεσμικές και βιολογικές τους δομές είχαν συχνά αν όχι εντελώς αλλάξει .
Παραπέρα , έχω αντικρούσει τη βασική διαφορά μεταξύ των λεγόμενων älteres Stammesfürstentum [ παλιότερα φυλετικά πριγκιπάτα ] και jüngeres Stammesfürstentum [ νεότερα φυλετικά πριγκιπάτα ] , καθώς θεωρώ ότι τα δουκάτα πριν και μετά τον Καρλομάγνο είχαν την ίδια Φραγκική θεσμική διάρθρωση . .
Αν και υπήρχε συχνά η αντίληψη ότι αυτά τα δουκάτα ήταν `` φυλετικά '' γιατί οι κάτοικοί τους μοιράζονταν κοινή καταγωγή ( `` ρίζα '' ) , η συνοχή τους εξηγείται καλύτερα από το γεγονός ότι κυβερνιόντουσαν ως μονάδες για μεγάλες χρονικές περιόδους , κάτι που επέτρεπε να αναπτυχθεί η αίσθηση της αλληλεγγύης , κοινών εθίμων και η υπόθεση της κοινής καταγωγής .
Μέχτι τον δέκατο και δωδέκατο αιώνα η Σαξονία και η Βαυαρία αντίστοιχα είχαν αναπτύξει μύθους καταγωγής , αν και αυτοί μπορεί να υπήρχαν πολύ νωρίτερα .
Τα δουκάτα της Φραγκονίας και Σουηβίας θεωρούνται συνήθως και αυτά νέα φυλετικά δουκάτα , όπως κάποιες φορές και η Θουριγγία .
Καθώς άλλαζαν τα σύνορα των δουκάτων , `` οι αφοσιώσεις [ προς κράτη ] και οι μύθοι άλλαζαν ανάλογα '' .
Κατά τη διάρκεια του Δεύτερου Παγκοσμίου Πολέμου η ώθηση για τη δημιουργία των φυλετικών δουκάτων υπήρξε αντικείμενο διαμάχης μεταξύ των Γερμανών ειδικών .
Ενώ ο Gerd Tellenbach τόνιζε το ρόλο των βασιλιάδων στην δημιουργία του Γερμανικού βασιλείου , με τους Martin Lintzel και Walter Schlesinger να τονίζουν το λαό που καθοδηγούσαν οι δούκες , τόνιζε επίσης και το ρόλο του δούκα στη δημιουργία των φυλετικών δουκάτων , σε μια γλώσσα που παρομοίαζε με αυτή του Τρίτου Ράιχ : `` Το δυλατικό δουκάτο δεν ανεδείχθη από τη θέληση του χωρίς ηγεσίας [ führerlosen ] φύλου , αλλά από την αποφασιστικότητα του δούκα να κυβερνήσει .
Ο ίδιος ο δούκας θα ήταν η πολιτική οργάνωση του μέχρι τότε ανοργάνωτου και χωρίς ηγεσίας φύλου. '' .
Μετά το θάνατο του τελευταίου των Καρολιδών Λουδοβίκου Δ΄ του Παιδός το 911 , τα φυλετικά δουκάτα αναγνώρισαν την ενότητα του βασιλείου .
Οι δούκες συγκεντρώθηκαν και εξέλεξαν ως βασιλιάς τους τον Κορράδος Α ' .
Σύμφωνα με τη διατριβή του Tellenbach , οι δούκες δημιούργησαν τα δουκάτα κατά τη βασιλεία του Κορράδου .
Κανένας δούκας δεν επεχείρησε να ιδρύσει ανεξάρτητο βασίλειο .
Ακόμα και μετά το θάνατο του Κορράδου το 918 , όταν η εκλογή του Ερρίκου Α΄ ήταν υπό αμφισβήτηση , ο αντίπαλός του Αρνούφλος , Δούκας της Βαυαρίας δεν ίδρυσε ξεχωριστό βασίλειο , αλλά διεκδίκησε όλο το βασίλειο πριν να αναγκαστεί από τον Ερρίκο να υποταχθεί στην βασιλική του εξουσία .
Ο Ερρίκος ίσως ακόμα και να προώθησε νόμο ο οποίος όριζε ότι από εκεί και πέρα το βασίλειο θα ήταν ενωμένο .
Ο Αρνούλφος συνέχισε να ηγεμονεύει τη Βαυαρία σαν βασιλιάς ακόμα και μετά την υποταγή του , αλλά μετά το θάνατό του το 937 πέρασε γρήγορα υπό τον βασιλικό έλεγχο από το γιο του Ερρίκου Όθων Α΄ .
Οι Οθωνίδες προσπάθησαν να διατηρήσουν τα δουκάτα ως αξιώματα που παραχωρούνται από το στέμμα , αλλά μέχρι τη βασιλεία του Ερρίκου Δ΄ οι δούκες τα είχαν λειτουργικά καταστήσει κληρονομικά .
Κάθε διάκριση μεταξύ των βασιλείων της Ανατολικής Φραγκίας και Γερμανίας είναι ως ένα σημείο προϊόν μετέπειτα προοπτικής .
Είναι αδύνατο να βασίσουμε αυτή τη διάκριση σε σύγχρονες της εποχής πηγές , καθώς η Ανατολική Φραγκία παραμένει σε χρήση σαν όρος για πολύ μετά από όταν αρχίζει να χρησιμοποιείται ο όρος Βασίλειο της Γερμανίας .
Ο αυτοκρατορικός ιστορικός του 12ου αιώνα Otto von Freising αναφέρει ότι η εκλογή του Ερρίκου Α΄ θεωρείτο ότι σηματοδοτούσε την έναρξη του βασιλείου , αν και ο ίδιο ο Otto διαφωνούσε με αυτό . Έτσι , Από αυτό το σημείο μερικοί θεωρούν ότι το Βασίλειο των Γερμανών αντικατάστησε αυτό των Φράγκων .
Συνεπώς , λένε ότι ο Πάπας Λέοντας στο διάταγμα των Πάπων , ονομάζει τον γιο του Ερρίκου Όθωνα ως τον πρώτο βασιλιά των Γερμανών .
Ο Ερρίκος αυτός για τον οποίον μιλάμε , λέγεται ότι αρνήθηκε την προσφερόμενη από τον ποντίφικα τιμή .
Αλλά εμένα μου φαίνεται ότι το βασίλειο των Γερμανών — το οποίο σήμερα όπως βλέπουμε έχει στην κατοχή του τη Ρώμη— είναι μέρος του βασιλείου των Φράγκων .
Γιατί , καθώς είναι απολύτως ξεκάθαρο για το τι προηγείται , την εποχή του Καρόλου τα σύνορα του βασιλείου των Φράγκων περιελάμβανε όλη τη Γαλατία και όλη τη Γερμανία , από το Ρήνο ως την επαρχία της Ιλλυρίας .