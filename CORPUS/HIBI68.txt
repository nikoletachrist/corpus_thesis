Το 1928 έγινε μέλος της Βουλγαρικής Κομμουνιστικής Ένωσης Νεολαίας , μια οργάνωση στενά συνδεδεμένη με το Βουλγαρικό Εργατικό Κόμμα ( ΒΕΚ ) - το κατόπιν Κομμουνιστικό Κόμμα Βουλγαρίας .
Την επόμενη χρονιά εξασφάλισε μια θέση στη `` Νταρζάβνα πετσάτνιτσα '' , επίσημο κυβερνητικό εκδότη στη Σόφια .
Το 1932 έγινε μέλος του κυρίως ΒΕΚ , υπηρετώντας αργότερα ως γραμματέας της Δεύτερης Δημοτικής Επιτροπής και ως μέλος της Επαρχιακής Επιτροπής της Σόφιας .
Αν και το ΒΕΚ απαγορεύθηκε μαζί με όλα τα άλλα πολιτικά κόμματα μετά την εξέγερση της 19 Μαΐου 1934 συνέχισε να διαθέτει μια χούφτα μη κομματικών Αντιπροσώπων στην Εθνοσυνέλευση και ο Ζίβκοφ διατήρησε τις θέσεις του στην οργάνωσή του στη Σόφια .
Κατά το Β΄ Παγκόσμιο Πόλεμο ο Ζίβκοφ συμμετείχε στο αντιστασιακό κίνημα της Βουλγαρίας κατά της ευθυγράμμισης της χώρας με τη Ναζιστική Γερμανία , δείχνοντας συμπάθεια προς τους 50.000 Εβραίους που ζούσαν στη χώρα .
Μόνο οι ανώτερες τάξεις στις μεγαλύτερες πόλεις είχαν συμμαχήσει με τους Ναζί .
Το 1943 συμμετείχε στην οργάνωση του αντάρτικου αποσπάσματος Τσαβντάρ στην περιοχή της γενέτειράς του και έγινε υπαρχηγός στην περιοχή των επιχειρήσεων της Σόφιας το καλοκαίρι του 1944 .
Υπό την κυβέρνησή του πολλοί πρώην συναγωνιστές του Τσαβντάρ επρόκειτο να καταλάβουν εξέχουσες θέσεις στη Βουλγαρική πολιτική .
Λέγεται ότι συντόνισε τις κινήσεις των ανταρτών με εκείνες των φιλοσοβιετικών στρατιωτικών μονάδων κατά την εξέγερση της 9 Σεπτεμβρίου 1944 .
Μετά την 9 Σεπτεμβρίου 1944 ο Ζίβκοφ έγινε αρχηγός της αστυνομικής δύναμης της Σόφιας , που αναμορφώθηκε σε `` Ναρόντνα Μιλίτσια '' ( Λαϊκή Πολιτοφυλακή ) .
Εκλέχτηκε στην Κεντρική Επιτροπή του ΚΚΒ ως αναπληρωματικό μέλος το 1945 και ως τακτικό το 1948 .
Στη διαδικασία της δίκης για εσχάτη προδοσία του Τράικο Κοστόφ , ο Ζίβκοφ κριτίκαρε το Κόμμα και τις δικαστικές αρχές για την κατά τη γνώμη του επιείκειά τους σχετικά με τον Κοστόφ .
Αυτό τον τοποθέτησε στη σκληρή Σταλινική πτέρυγα του Κόμματος .
Το 1950 ο Ζίβκοφ έγινε αναπληρωματικό μέλος του Πολιτικού Γραφείου του ΚΚΒ , τότε υπό την ηγεσία του Βέλκο Τσερβένκοφ , και τακτικό μέλος το 1951 .
Τα χρόνια που ακολούθησαν συμμετείχε στην αντιμετώπιση της αντίστασης των αγροτών στην αναγκαστική κολλεκτιβοποίηση στη βορειοδυτική Βουλγαρία .
Μετά το θάνατο του Ιωσήφ Στάλιν δόθηκε έμφαση στη συλλογική ηγεσία .
Ο σκληροπυρηνικός Σταλινιστής Τσεβρένκοφ απομακρύνθηκε από Γενικός Γραμματέας του ΚΚΒ το 1954 υπό τη Σοβιετική πίεση .
Ο Ζίβκοφ πήρε τη θέση του , αλλά ο Τσεβρένκοφ διατήρησε μερικές από τις εξουσίες του ως πρωθυπουργός .
Η Βουλγαρική κοινή γνώμη της εποχής ερμήνευσε αυτό ως κίνηση αυτοσυντήρησης του Τσεβρένκοφ , καθώς ο Ζίβκοφ ήταν λιγότερο γνωστή μορφή στο κόμμα .
Μετά την εκφώνηση της περίφημης απόρρητης ομιλίας του Νικίτα Χρουστσόφ στο 20ό Συνέδριο του Κομμουνιστικού Κόμματος της Σοβιετικής Ένωσης , τον Απρίλιο του 1956 συγκλήθηκε μία σύνοδος της ολομέλειας της Κεντρικής Επιτροπής του ΚΚΒ για να συμφωνήσει να υιοθετήσει μια νέα Χρουστσοφική γραμμή .
Σε αυτήν ο Ζίβκοφ άσκησε κριτική στον Τσερβένκοφ , ως οπαδό του Στάλιν , τον υποβίβασε από πρωθυπουργό σε υπουργό και προώθησε τον πρώην αρχηγό της Επιτροπής Κρατικής Ασφάλειας ( ΕΚΑ ) Άντον Γιούγκοφ στη θέση του πρωθυπουργού . Ήταν η στιγμή που έγινε ντε φάκτο ηγέτης της Βουλγαρίας .
Από τότε ο Ζίβκοφ συνδέθηκε με τη `` Γραμμή του Απρίλη '' , που είχε αντισταλινικά χαρακτηριστικά .
Στο 8ο Συνέδριο του ΚΚΒ στα τέλη του 1962 ο Ζίβκοφ κατηγόρησε το Γιούγκοφ για αντικομματική δραστηριότητα , τον απέβαλε από το ΚΚΒ και τον έθεσε υπό κατ ' οίκον περιορισμό .
Με την ολοένα και ενισχυόμενη θέση του Ζίβκοφ ως ηγέτη της χώρας και του Κομμουνιστικού κόμματος , παλαιότεροι παρτιζάνοι ηγέτες και εν ενεργεία στρατιωτικοί τηρούσαν κριτική στάση για τις ρεβιζιονιστικές πολιτικές της κομμουνιστικής ηγεσίας .
Κατά τα γεγονότα που περιγράφονται ως η ΄΄Συνωμοσία του Απριλίου΄΄ του 1965 ή το ΄΄Σχέδιο του Γκορούνια΄΄ ο στρατηγός Ιβάν - Τοντόροφ Γκορούνια , ο στρατηγός Τζβιάτκο Άνεφ και ο Τζόλο Κράστεφ οργάνωσαν μια ομάδα υψηλόβαθμων αξιωματικών του στρατού , που σχεδίαζε να ανατρέψει το καθεστώς .
Σχέδιό τους ήταν να εγκαταστήσουν στη χώρα μια φιλοκινεζική ηγεσία .
Το πραξικόπημα αποκαλύφθηκε μεταξύ 28 Μαρτίου και 12 Απριλίου και οι περισσότεροι συνωμότες συνελήφθησαν . Έκτοτε ως πρωθυπουργός ο Ζίβκοφ κατείχε και τις δύο ηγετικές και πολιτικές θέσεις της Βουλγαρίας .
Σε όλη σχεδόν την ιστορία της Βουλγαρίας ως ανεξάρτητου κράτους ο πρωθυπουργός θεωρείτο η ηγετική πολιτική μορφή της χώρας .
Αν και η θέση του αρχηγού του κράτους παραχωρείτο παραδοσιακά στον ηγέτη της επιζώσας φιλοκομμουνιστικής παράταξης της Βουλγαρικής Αγροτικής Εθνικής Ένωσης , το `` Σύνταγμα του Ζίβκοφ '' , που υιοθετήθηκε με δημοψήφισμα τον Ιούλιο του 1971 , τον προωθούσε στην προεδρία του νέου Κρατικού Συμβουλίου .
Το αξίωμα , ισοδύναμο με αυτό του προέδρου , επιβεβαίωνε τη θέση του ως κορυφαίου ηγέτη της χώρας .
Ο Ζίβκοφ παρέμεινε πιστός στη Μόσχα κατά τα 35 χρόνια της εξουσίας του , αλλά υιοθέτησε πιο φιλελεύθερη στάση από τον προκάτοχό του , επιτρέποντας μερικές μεταρρυθμίσεις της αγοράς ( όπως επιτρέποντας το πλεόνασμα των αγροτικών αγαθών να πωλείται με σκοπό το κέρδος ) και τερματίζοντας τις διώξεις της Βουλγαρικής Ορθόδοξης Εκκλησίας .
Στα μέσα της δεκαετίας του 1950 ο κεντρικός σχεδιασμός Σοβιετικού τύπου απέφερε οικονομικούς δείκτες που φανέρωναν ότι οι Βούλγαροι επέστρεφαν στον προπολεμικό τρόπο ζωής ως προς ορισμένες απόψεις : οι πραγματικοί μισθοί αυξήθηκαν κατά 75 % , αυξήθηκε σημαντικά η κατανάλωση κρέατος , φρούτων και λαχανικών , έγιναν διαθέσιμα στο μεγαλύτερο μέρος του πληθυσμού ιατρικές παροχές και γιατροί και το 1957 οι εργάτες της κολλεκτιβοποιημένης γεωργίας επωφελήθηκαν του πρώτου συστήματος αγροτικών συντάξεων και πρόνοιας στην Ανατολική Ευρώπη .
Το 1959 το Κομμουνιστικό Κόμμα δανείστηκε στοιχεία του Κινεζικού Άλματος προς τα Εμπρός , για να συμβολίσει μια έκρηξη οικονομικής δραστηριότητας με το Τρίτο Πενταετές Σχέδιο ( 1958 - 1962 ) , που οι αρχικοί του στόχοι ήταν πολύ συντηρητικοί .
Σύμφωνα με το αναθεωρημένο σχέδιο η βιομηχανική παραγωγή θα διπλασιαζόταν και η αγροτική θα τριπλασιαζόταν μέχρι το 1962 , ένα νέο πρόγραμμα αγροτικής κολλεκτιβοποίησης και ενοποίησης θα πετύχαινε μεγάλες οικονομίες κλίμακας σε αυτό τον κλάδο .
Οι επενδύσεις στην ελαφρά βιομηχανία θα διπλασιάζονταν και θα επεκτεινόταν το εξωτερικό εμπόριο .
Σύμφωνα με το Κινέζικο πρότυπο όλη η Βουλγαρική κοινωνία έπρεπε να δεχθεί την προπαγάνδα και να κινητοποιηθεί για την επίτευξη των στόχων του προγράμματος .
Το μεγαλεπήβολο αναθεωρημένο σχέδιο είχε δύο σκοπούς : να συμβαδίσει η Βουλγαρία με το Σοβιετικό μπλοκ , όλα τα μέλη του οποίου ξεκινούσαν σχέδια επιταχυνόμενης ανάπτυξης , και να καταστείλει τις εσωτερικές κομματικές διαμάχες.Η συγχώνευση των αγροκτημάτων-κολλεκτιβών περιόρισε τον αριθμό τους κατά 70 % , οπότε το μέσο μέγεθος της αγροτικής εκμετάλλευσης ήταν το δεύτερο μετά της Σοβιετικής Ένωσης , μεταξύ των χωρών της Ανατολικής Ευρώπης .
Ο Ζίβκοφ , οι `` θέσεις '' του οποίου είχαν καθορίσει τους στόχους του σχεδίου , καθαίρεσε τα μέλη του Πολιτικού Γραφείου και πολιτικούς του αντιπάλους Μπόρις Τάσκοφ ( το 1959 ) και Αντον Γιούγκοφ ( το 1962 ) , χαρακτηρίζοντας την κριτική τους για την πολιτική του ως παρακωλύουσα την οικονομία . Ήδη από το 1960 όμως ο Ζίβκοφ είχε αναγκασθεί να επαναπροσδιορίσει τους ανέφικτους στόχους των θέσεών του .
Η έλλειψη εξειδικευμένης εργασίας και πρώτων υλών έκανε αδύνατη την ολοκλήρωση των σχεδίων με τον προκαθορισμένο ρυθμό .
Οι σοδειές ήταν απελπιστικά φτωχές στις αρχές της δεκαετίας του 1960 .
Η αγροτική αναταραχή ανάγκασε την κυβέρνηση να αυξήσει τις τιμές των τροφίμων και η αστική δυσαρέσκεια που προκλήθηκε από τις υψηλότερες τιμές προκάλεσε μια κρίση που ξέσπασε το καλοκαίρι του 1962 .
Θεωρήθηκαν υπεύθυνοι οι πειραματισμοί του Ζίβκοφ με τον αποκεντρωμένο σχεδιασμό , που εγκαταλείφθηκε ολοκληρωτικά το 1963 .
Παρόλα αυτά το 1960 η αξία της παραγωγής της βαριάς βιομηχανίας έγινε ίση με εκείνη της ελαφράς και αυξήθηκε γρήγορα η επεξεργασία τροφίμων για εξαγωγή .
Σε όλη την επόμενη φάση οι δημόσιες δαπάνες αποτελούσαν κυρίως επανεπένδυση σε τομείς , στους οποίους δινόταν βασική προτεραιότητα .
Η ολοκλήρωση της κολλεκτιβοποίησης το 1958 είχε μετακινήσει 678.000 αγρότες , περίπου 20 % του ενεργού εργατικού δυναμικού , σε θέσεις εργασίας στη βιομηχανία .
Από τις αρχές όμως της δεκαετίας του 1960 ήταν προφανές ότι χρειάζονταν αλλαγές στο σύστημα για να επιτευχθεί σταθερή ανάπτυξη σε όλους τους τομείς της παραγωγής , περιλαμβανομένης της γεωργίας .
Ιδιαίτερα ερεθίσματα για μεταρρυθμίσεις ήταν η έλλειψη εργατικού δυναμικού και ενέργειας και η αυξανόμενη σημασία του εξωτερικού εμπορίου τα χρόνια του `` λιωσίματος των πάγων '' των μέσων της δεκαετίας του 1960 . Έτσι το 1962 με το Τέταρτο Πενταετές Σχέδιο ξεκίνησε μια εποχή οικονομικών μεταρρυθμίσεων , που έφερε μια σειρά νέων προσεγγίσεων στον παλιό στόχο της εντατικής ανάπτυξης .
Στη βιομηχανία το 1964 εισήχθη το `` Νέο Σύστημα Διοίκησης '' και διήρκεσε μέχρι το 1968 .
Αυτή προσέγγιση είχε σκοπό να εξορθολογίσει τις οικονομικές μονάδες και να καταστήσει τους διευθυντές των επιχειρήσεων περισσότερο υπεύθυνους για τις επιδόσεις τους .
Τον Ιούνιο του 1964 πενήντα περίπου βιομηχανικές επιχειρήσεις , κυρίως παραγωγοί υφασμάτων και άλλων καταναλωτικών αγαθών , τέθηκαν υπό το νέο σύστημα .
Μισθοί , μπόνους και επενδυτικά κεφάλαια συνδέθηκαν με τα κέρδη της επιχείρησης , από τα οποία μέχρι 70 % μπορούσαν να κρατηθούν .
Τα έξωθεν επενδυτικά κεφάλαια έπρεπε να προέρχονται κυρίως από την τραπεζική πίστη παρά από τον κρατικό προϋπολογισμό .
Το 1965 οι κρατικές επιδοτήσεις αντιπροσώπευαν ακόμη το 63 % των επενδυτικών κεφαλαίων των επιχειρήσεων , ενώ το 30 % προερχόταν από κρατημένα κέρδη τους και μόνο 7 % από τραπεζικές πιστώσεις .
Το 1970 οι επιδοτήσεις από τον προϋπολογισμό αντιπροσώπευαν μόνο το 27 % των επενδυτικών κεφαλαίων , ενώ οι τραπεζικές πιστώσεις εκτοξεύθηκαν στο 39 % και τα κρατημένα κέρδη των επιχειρήσεων έφθασαν το 34 % .
Οι πιλοτικές επιχειρήσεις είχαν πολύ καλά αποτελέσματα , επιτυγχάνοντας κέρδη διπλάσια των στόχων τους .
Το 1967 τα δύο τρίτα της βιομηχανικής παραγωγής προέρχονταν από εταιρείες υπό το νέο σύστημα , που τότε είχε αγκαλιάσει τομείς και εκτός της παραγωγής καταναλωτικών αγαθών .
Πριν όμως το τέλος της δεκαετίας του 1960 ο Βουλγαρικός οικονομικός σχεδιασμός επανήλθε στη συμβατική προσέγγιση .
Πολλοί Δυτικοί αναλυτές απέδωσαν τη Βουλγαρική υποχώρηση από τις μεταρρυθμίσεις της δεκαετίας του 1960 στην ένταση που προκλήθηκε από τη Σοβιετική εισβολή στην Τσεχοσλοβακία το 1968 .
Τα διεθνή γεγονότα ίσως να έπαιξαν ρόλο , αλλά η χρονική σύμπτωση της υποχώρησης και της εισβολής δείχνουν μια άλλη συνιστώσα : τη δυσαρέσκεια μεταξύ της ελίτ του κόμματος από τα αποτελέσματα και τις επιπτώσεις της μεταρρύθμισης .
Για παράδειγμα τον Ιούλιο του 1968 , ένα μήνα πριν την εισβολή στην Τσεχοσλοβακία , καταργήθηκε το Βουλγαρικό ανορθόδοξο τριών βαθμίδων σύστημα καθορισμού των τιμών .
Η κομματική ηγεσία δεν είχε ποτέ αποδεχθεί την ιδέα της ελεύθερης και ευέλικτης τιμολόγησης αρκετών προϊόντων , που ήταν μια σημαντική Βουλγαρική παρέκκλιση από τον κεντρικό σχεδιασμό τη δεκαετία του 1960 .
Η αντίσταση στη μεταρρύθμιση ενθαρρύνθηκε περαιτέρω από σειρά περιπτώσεων , όπου ανώτεροι διευθυντές επιχειρήσεων χρησιμοποίησαν τους πρόσφατα αποκεντρωμένους πόρους για προσωπικό τους όφελος .
Αλλά επικρίσεις στο εσωτερικό δέχθηκαν και ορισμένα από τα μέσα επανασυγκεντροποίησης , όπως η δημιουργία ενός αγροτοβιομηχανικού συμπλέγματος .
Τόσο Δυτικοί όσο και εγχώριοι καταναλωτές παρέμεναν δυσαρεστημένοι από την ποιότητα πολλών Βουλγαρικών προϊόντων .
Οι κομματικές συνεδριάσεις και ο τύπος επέκριναν τις μονοπωλιακές καταχρήσεις , που ήταν αποτέλεσμα παράλογων αποφάσεων στην κορυφή και πλημμελούς εφαρμογής των ορθολογικών πολιτικών στο επίπεδο των επιχειρήσεων .
Μετά από μια σχετική στασιμότητα τη δεκαετία του 1970 , το Νέο Οικονομικό Μοντέλο ( ΝΟΜ ) που θεσπίστηκε το 1981 , ως το τελευταίο οικονομικό μεταρρυθμιστικό πρόγραμμα , φάνηκε να βελτιώνει την προσφορά καταναλωτικών προϊόντων και να αναβαθμίζει γενικά την οικονομία .
Σε μια προσπάθεια να αντιμετωπισθούν τα χρονίζοντα προβλήματα κατανομής της κεντρικά σχεδιασμένης οικονομίας οι ανώτερες οικονομικές μονάδες έγιναν οικονομικά υπόλογες για τις ζημιές που προκαλούνταν από τις αποφάσεις τους σε κατώτερα επίπεδα .
Στα συγκροτήματα και τους συνεταιρισμούς δόθηκε πλήρης ελευθερία να υπογράφουν τα δικά τους συμβόλαια με προμηθευτές και πελάτες στο εξωτερικό και το εσωτερικό .
Εντούτοις το ΝΟΜ ήταν ανίκανο να βελτιώσει δραστικά την ποιότητα ή την ποσότητα των Βουλγαρικών αγαθών και προϊόντων .
Το 1983 ο Ζίβκοφ επέκρινε δριμύτατα το σύνολο της Βουλγαρικής βιομηχανίας και γεωργίας σε μια σημαντική ομιλία , αλλά οι μεταρρυθμίσεις που την ακολούθησαν δεν έκαναν τίποτε για να βελτιώσουν την κατάσταση .
Μεγάλο ποσοστό των εγχώριων αγαθών υψηλής ποιότητας στέλνονταν στο εξωτερικό στις αρχές της δεκαετίας του 1980 , για να μειώσουν το χρέος της Βουλγαρίας σε σκληρό συνάλλαγμα και η αγορά Δυτικής τεχνολογίας θυσιάστηκε για τον ίδιο σκοπό , καθηλώνοντας την τεχνική εξέλιξη και απογοητεύοντας τους καταναλωτές .
Το ΝΟΜ αποδείχθηκε αποτυχία και η αύξηση του ΑΕΠ μεταξύ 1981 και 1982 ήταν μόνο 2,9 % .
Από το 1984 η Βουλγαρία υπέφερε από σοβαρή έλλειψη ενέργειας γιατί το Σοβιετικής κατασκευής εργοστάσιο πυρηνικής ενέργειάς της ήταν αναξιόπιστο και οι ξηρασίες μείωσαν την παραγωγικότητα των υδροηλεκτρικών .
Η Βουλγαρία σημείωσε σημαντική πρόοδο στην επιστημονική έρευνα , στέλνοντας δυο ανθρώπους στο διάστημα και παράγοντας το 70 % όλων των ηλεκτρονικών στο Ανατολικό Μπλοκ , αλλά οι υποδομές παρέμειναν ανεπαρκείς μέχρι και τα τέλη της δεκαετίας του 1980 .
Το 1985 επισκέφθηκε τη Βουλγαρία ο Μιχαήλ Γκορμπατσώφ και φέρεται να πίεσε το Ζίβκοφ να καταστήσει τη Βουλγαρία οικονομικά πιο ανταγωνιστική .
Αυτό οδήγησε σε μια Βουλγαρική εκδοχή του Σοβιετικού προγράμματος της Περεστρόικα .
Μετά από ένα γύρο ανεπιτυχών πειραματικών μέτρων , τον Ιανουάριο του 1989 το Κόμμα εξέδωσε το Διάταγμα 56 .
Αυτό το διάταγμα θέσπιζε τις `` εταιρείες '' ως την πρωτοβάθμια μονάδα οικονομικής διαχείρισης .
Κατά θεμελιώδη παρέκκλιση από τη σοσιαλιστική απαγόρευση να μισθώνουν οι ιδιώτες εργατική δύναμη , τώρα μπορούσαν να μισθωθούν μόνιμα μέχρι 10 άτομα και απεριόριστος αριθμός μπορούσε να μισθωθεί με προσωρινά συμβόλαια .
Αυτός ο τελευταίος γύρος μεταρρυθμίσεων από το καθεστώς του Ζίβκοφ μάλλον προκάλεσε σύγχυση παρά βελτίωσε τις οικονομικές επιδόσεις .
Εντούτοις οι στατιστικές για την ανάπτυξη στο διάστημα 1986-88 έδειχναν ετήσιο ρυθμό 5,5 % , υψηλότερο από το 3,7 % του προηγούμενου πεντάχρονου σχεδίου .
Ακόμη και πριν τον Ζίβκοφ η Βουλγαρία έκανε σημαντική πρόοδο στην αύξηση του προσδόκιμου ζωής και τη μείωση της βρεφικής θνησιμότητας .