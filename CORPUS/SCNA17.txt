Ο λατινικός όρος frugilegus στην επιστημονική ονομασία του είδους , προέρχεται από τα επί μέρους συνθετικά frux-frugis « καρπός , σπέρμα » + lĕgo « λέγω , συλλέγω , επιλέγω » , που παραπέμπει σε μία από τις πολλές διατροφικές προτιμήσεις του πτηνού ( βλ .
Τροφή ) .
Ενδιαφέρον παρουσιάζει η αγγλική ονομασία του είδους , Rook : rook < μεσαιων . αγγλ . rok/roke < αρχ . αγγλ . hrōk < πρωτογερμ . hrōkaz < ινδοευρ . * kVr-c < [ ιραν . αβέστα kahrkatat , σανσκρ . कृकर ( kṛkara ) « αυτός που κουρνιάζει » ) ] .
Από την ετυμολογία δεικνύεται η αρχική σημασία του όρου , η οποία παραπέμπει στο κυριότερο ηθολογικό στοιχείο του είδους , δηλ . να κουρνιάζει ομαδικά .
Από την λέξη rook προέρχεται ο -ευρύτατα διαδεδομένος- όρος rookery , οποίος αναφέρεται στις « θέσεις κουρνιάσματος » , όχι μόνον του συγκεκριμένου πτηνού αλλά και όλων όσων έχουν την συνήθεια να κουρνιάζουν ομαδικά .
H ελληνική λαϊκή ονομασία έχει άγνωστη προέλευση , πιθανόν όμως να προέρχεται από τον νεοελληνικό όρο χάβαρο ( μτφ . ) « χαζός , αργόστροφος » .
Το είδος περιγράφηκε για πρώτη φορά από τον Λινναίο , με την σημερινή του ονομασία ( Σουηδία , 1758 ) . Έχει διατυπωθεί η άποψη ότι το είδος θα μπορούσε να αποτελέσει ένα υπερείδος ( superspecies ) με το Corvus capensis της Αφρικής , αλλά υπάρχουν σημαντικές διαφορές μεταξύ των δύο , αν μη τι άλλο στις συνήθειες φωλιάσματος , ενώ η πιο εμφανής ομοιότητα μεταξύ τους είναι το μυτερό ράμφος .
Παρόλο που , τα δύο υποείδη βρίσκονται σε απομακρυσμένες περιοχές ( 200 χιλιόμετρα μεταξύ τους στο κοντινότερο σημείο ) , ενδιάμεσες μορφές λέγεται ότι εμφανίζονται τους πρόποδες των οροσειρών Αλτάι και Σαγιάν , ωστόσο , περαιτέρω έρευνα απαιτείται .
Το χαβαρόνι εμφανίζει ευρύ φάσμα κατανομής σε μεγάλες επικράτειες του Παλαιού Κόσμου .
Στην Ευρώπη , απαντά σε όλη σχεδόν την ήπειρο , εκτός από το μεγαλύτερο τμήμα των σκανδιναβικών χωρών , ως επιδημητικό , καλοκαιρινό αναπαραγόμενο , ή διαχειμάζον είδος .
Στην Ασία , το φάσμα εξάπλωσης αποτελείται από ευρεία ζώνη που διατρέχει το κέντρο σχεδόν της ηπείρου , με κύρια παρουσία στην Ρωσία και την Κίνα , αλλά περιλαμβάνονται και οι μικρότερες χώρες που βρίσκονται ενδιάμεσα σε αυτή την κεντρική λωρίδα .
Το ανατολικό όριο βρίσκεται στην Ιαπωνία , την Κορέα και την ΝΑ .
Κίνα ( περιοχές διαχείμασης ) .
Ααπουσιάζει από τις βόρειες περιοχές της Σιβηρίας και από το μεγαλύτερο τμήμα της Μέσης Ανατολής , της Ινδικής υποηπείρου και της Ινδοκίνας .
Στην Αφρική , τέλος , το χαβαρόνι απαντά μόνο σε κάποιες περιοχές της Αιγύπτου ( Νείλος ) , ως διαχειμάζον πτηνό .
Πηγές : ( σημ . με έντονα γράμματα το υποείδος που απαντά στον ελλαδικό χώρο ) Το χαβαρόνι είναι μερικώς μεταναστευτικό πτηνό , δηλαδή βρίσκεται σε κάποιες περιοχές του φάσματος κατανομής του όλο το έτος , ενώ σε άλλες έρχεται μόνο το καλοκαίρι ( αναπαράγεται ) ή μόνο τον χειμώνα ( διαχειμάζει ) .
Στην Ευρώπη αναπαράγεται από τις 60°Β και νοτιότερα , περίπου , είτε ως μόνιμο είδος ( ΒΔ . και Κ.
Ευρώπη βορείως των Άλπεων , Β.
Βαλκάνια και δυτικές ακτές Μαύρης Θάλασσας ) είτε ως καλοκαιρινός επισκέπτης ( Ρωσία , Ουκρανία και βόρειες ακτές Μαύρης Θάλασσας ) , ενώ μεταναστεύει νότια για να ξεχειμωνιάσει ( Ν.
Ευρώπη , Βαλκάνια , Ιταλία , ακτές Μικράς Ασίας ) .
Ωστόσο υπάρχουν διάσπαρτοι πληθυσμοί που εξαιρούνται των παραπάνω « κανόνων » και παραμένουν διαρκώς σε μια περιοχή , ιδιαίτερα όταν οι χειμώνες είναι ήπιοι .
Η Ασία αποτελεί , κυρίως , καλοκαιρινή επικράτεια αναπαραγωγής , ιδιαίτερα στις αχανείς ρωσικές πεδιάδες και τα υψίπεδα της κεντρικής και ανατολικής Κίνας .
Διαχειμάζει νοτιότερα , προς τις μεσογειακές περιοχές της Εγγύς Ανατολής και της Αραβικής Χερσονήσου , φθάνοντας μέχρι τα βόρεια της Ινδικής υποηπείρου στα νότια και τις ακτές της Σινικής Θάλασσας στα ανατολικά .
Ενδιάμεσα , υπάρχουν πολλοί επιδημητικοί πληθυσμοί , ενώ φαίνεται να απουσιάζει από την περιοχή των Ιμαλαΐων και ανατολικότερα , μέχρι και την Ινδοκίνα .
Στην Αφρική , τέλος , βρίσκεται μόνον ως διαχειμάζον είδος στις βόρειες περιοχές κοντά στον Νείλο και σε μερικά τμήματα του Σινά .
Το χαβαρόνι είναι μερικώς μεταναστευτικό είδος και , σε γενικές γραμμές , το ποσοστό των ατόμων που αποδημεί υποχρεωτικά , αυξάνεται από τα δυτικά προς τα ανατολικά του φάσματος κατανομής .
Τα άτομα της δυτικής Ευρώπης παραμένουν σε μεγάλο βαθμό στις περιοχές αναπαραγωγής , ενώ εκείνα της κεντρικής , μεταναστεύουν σε ποσοστό περίπου 60 % , σε κλιματολογικά ευνοϊκές περιοχές , με την απόσταση ταξιδιού να μην υπερβαίνει τα 1000 χλμ . κατά κανόνα .
Στο ευρωπαϊκό τμήμα της Ρωσίας και ανατολικότερα , σχεδόν όλοι οι πληθυσμοί είναι αποδημητικοί και καλύπτουν αποστάσεις της τάξης των 1000 και 3000 χιλιομέτρων .
Οι κύριες μεταναστευτικές οδοί είναι δυτικά και νοτιοδυτικά , ενίοτε βόρεια βορειοδυτικά , αλλά υπάρχουν πληθυσμοί με νότια και νοτιοανατολική κατεύθυνση . που διαχειμάζουν από τα κεντρικά Βαλκάνια , την Ελλάδα και την Μικρά Ασία , μέχρι την Συρία και το Ιράκ .
Τα περισσότερα χαβαρόνια παραμένουν μέχρι το τέλος Σεπτεμβρίου/μέσα Οκτωβρίου στα εδάφη αναπαραγωγής και η αποδημία λαμβάνει χώρα σε μεγάλους αριθμούς , αλλά όχι σε μεγάλο βαθμό συμπαγής , με μικρότερες ομάδες να συμπληρώνουν τα μεγάλα σμήνη .
Η επιστροφή των ενήλικων πτηνών αρχίζει ήδη στις αρχές Φεβρουαρίου και , κατά την πρώτη εβδομάδα του Μαρτίου , έχει ως επί το πλείστον ολοκληρωθεί .
Ωστόσο , εκτός αυτής της « κανονικής » μεταναστευτικής συμπεριφοράς . πολλά άτομα είναι σε θέση να εκτελέσουν τις αποκαλούμενες « καιρικές αποδράσεις » όταν , κάτω από πολύ δυσμενείς καιρικές συνθήκες , διασπείρονται προς όλες τις κατευθύνσεις .
Τυχαίοι , περιπλανώμενοι επισκέπτες έχουν αναφερθεί από την Γροιλανδία και την Ισλανδία , την Αλγερία και την Μάλτα , την Ιορδανία , τον Λίβανο , το Κουβέιτ και την Ταϊβάν .
Στην Ελλάδα , το χαβαρόνι είναι μερικώς μεταναστευτικό πτηνό , που έρχεται στη χώρα για να διαχειμάσει ( από τέλος Οκτωβρίου μέχρι τον Μάρτιο ) . ( βλ .
Κατάσταση στην Ελλάδα ) .
Από την Κρήτη δεν αναφέρεται , ενώ από την Κύπρο αναφέρεται ως σπάνιος χειμερινός επισκέπτης .
Το είδος αναπαράγεται κυρίως σε ανοικτές περιοχές , με διάσπαρτες συστάδες δένδρων -απαραίτητα για να κουρνιάζουν- , ή σε περιοχές στα όρια του δάσους , με αρόσιμα εδάφη και χορτολιβαδικές εκτάσεις .
Εξαρτάται σε μεγάλο βαθμό από την μετατροπή γης λόγω της ανθρώπινης δραστηριότητας .
Οι χορτολιβαδικές εκτάσεις που διαθέτουν ορισμένο ποσοστό καλλιεργήσιμης γης είναι ιδιαίτερα ευνοϊκές για τα χαβαρόνια ενώ , υψομετρικά , προτιμούν επίπεδες ή λοφώδεις περιοχές και αποφεύγουν τα βουνά .
Η ρύπανση στην περιοχή αναζήτησης τροφής δεν πρέπει να είναι υπερβολικά υψηλή , ενώ η εγγύτητα με τον οικιστικό ιστό δεν αποτελεί αποτρεπτικό παράγοντα . Έτσι , πολλές από τις αποικίες αναπαραγωγής και οι φωλιές τους βρίσκονται κοντά σε ανθρώπινους οικισμούς , συχνά σε πάρκα των μεγάλων πόλεων , όπου εμφανίζονται με αρκετά « θορυβώδη » συμπεριφορά .
Σε ορισμένες ευρωπαϊκές πόλεις , έχουν δημιουργηθεί « θέσεις » διαχείμασης ( π.χ . στη Βιέννη με , περίπου , 250.000 χαβαρόνια ) .
Αυτοί οι « αστικοποιημένοι » πληθυσμοί έχουν αναπτύξει ποικίλες προσαρμογές ως προς την συμπεριφορά , την πρόσληψη τροφής και την καθημερινή δραστηριότητά τους .
Για παράδειγμα , έχουν συνηθίσει να τρέφονται με τροφή που τούς προσφέρουν οι άνθρωποι , κάτι όχι τόσο καλό απαραίτητα , με αποτέλεσμα να έχει διογκωθεί υπέρμετρα ο πληθυσμός τους .
Στο Ηνωμένο Βασίλειο η στατιστική ανάλυση των 5 πρώτων προτιμητέων οικοσυστημάτων , δίνει τα εξής αποτελέσματα : Χωριά , Λιβάδια , Χωράφια , Καλαμιώνες και Πλατύφυλλα Δένδρα .
Στην Ελλάδα , το χαβαρόνι απαντά σε πεδινές περιοχές , κυρίως χωράφια με διάσπαρτες συστάδες δένδρων .
Το χαβαρόνι είναι κορακοειδές με μέγεθος κουρούνας , με σχετικά μικρό κεφάλι και κοντούς ταρσούς .
Το πτέρωμα είναι μαύρο με χαρακτηριστική μπλε/ιώδη μεταλλική απόχρωση όταν η γωνία πρόσπτωσης του φωτός είναι κατάλληλη .
Το φαινόμενο αυτό εμφανίζεται και σε άλλα κορακοειδή , όπως π.χ . στην καρακάξα .
Το πτέρωμα στις περιοχές του κεφαλιού , του τραχήλου και των ώμων είναι ιδιαίτερα πυκνό και « μεταξωτό » στη υφή , ενώ στην κοιλιά εμφανίζεται παχύτερο με χαρακτηριστικά « κρεμάμενα » ( fluffy ) φτερά .
Οι ταρσοί και τα πόδια έχουν μαύρο χρώμα , ενώ το ράμφος είναι γκριζόμαυρο , συχνά με κιτρινωπό άκρο .
Το σημαντικότερο διαγνωστικό του στοιχείο , είναι το μακρύ , μυτερό ράμφος που διαθέτει γυμνή , άπτερη , γκριζολευκωπή περιοχή κοντά στη βάση του , στοιχείο που τού προσδίδει όγκο .
Αυτή η περιοχή , κάνει αντίθεση με τα μεγάλα μαύρα μάτια και είναι ορατή από μακριά .
Επίσης , η περιοχή των ταρσών διαθέτει χαρακτηριστικό , « μαλλιαρό » πτέρωμα , όχι τόσο « τακτοποιημένο » όσο στις κουρούνες .
Τα φύλα είναι παρόμοια , αλλά τα νεαρά άτομα διαθέτουν τριχόπτερα στην περιοχή του ράμφους και δύσκολα ξεχωρίζουν από τις νεαρές κουρούνες .
Τα φτερά αυτά αποπίπτουν αργότερα , σε ηλικία 6 μηνών , περίπου .
Επίσης έχουν λιγότερο στιλπνό τρίχωμα απο τους ενήλικες . ( Πηγές : Όπως συμβαίνει με όλα τα είδη του γένους Corvus το φάσμα διατροφής του χαβαρονιού είναι εξαιρετικά πολυποίκιλο .
Παρά το γεγονός ότι προτιμά ζωική τροφή , η φυτική ύλη αποτελεί μέχρι και τα 3/5 του συνόλου .
Γαιοσκώληκες , νηματόκερα έντομα , κολεόπτερα και οι κάμπιες τους , όπως και γυμνοσάλιαγκες αποτελούν την προτιμώμενη λεία .
Ωστόσο , επιτίθεται και σε θηλαστικά , όπως τρωκτικά ( κρικετίδες , μυγαλές , νεροπόντικες ) και , σπανιότερα , πουλιά και τους νεοσσούς τους ..
Κατά τους χειμερινούς μήνες , στρέφεται στα θνησιμαία , αλλά σε πολύ μικρότερο βαθμό από ό , τι η κουρούνα .
Η φυτική διατροφή αποτελείται από σπέρματα όλων των ειδών , κυρίως δημητριακών ( grains ) , από όπου πήρε και την επιστημονική του ονομασία .
Επιπλέον , καταναλώνει όλα τα είδη ξηρών καρπών , κυρίως βελανίδια και , σε μικρότερο βαθμό , φρούτα ( κεράσια , δαμάσκηνα , βατόμουρα ) .
Οι νεοσσοί σιτίζονται με ζωική ύλη , όχι όμως αποκλειστικά .
Η αναζήτηση της τροφής , γίνεται κυρίως το πρωί , βασίζεται στην όραση και πραγματοποιείται στο έδαφος , με το ράμφος να χρησιμοποιείται ως « πολυεργαλείο ) ( σκάψιμο , τρύπημα εδάφους , θανάτωση και τομή της λείας ) .
Μάλιστα , μερικοί ερευνητές θεωρούν ότι , η άπτερη περιοχή στο ράμφος αποτελεί εξελικτική προσαρμογή , λόγω της εισχώρησής του βαθιά στο έδαφος , κατά την αναζήτηση λείας .
Τα ιπτάμενα έντομα συλλαμβάνονται με μικρά εναέρια άλματα , ενώ τα θηλαστικά καταδιώκονται μόνο για λίγο .
Πολλές φορές μεταφέρει τη λεία στη φωλιά , μέσα στον οισοφαγικό του σάκο .
Στις αστικές περιοχές , υπολείμματα τροφών από τον άνθρωπο λαμβάνονται από χωματερές και δρόμους , συνήθως τις πρώτες πρωινές ώρες , όταν είναι σχετικά ήσυχα .
Μπορεί επίσης να παρατηρηθεί κατά μήκος της ακτής , να τρέφεται με καρκινοειδή και βρώσιμα ξεβράσματα από το κύμα .
Τα χαβαρόνια δραστηριοποιούνται περίπου μία ώρα πριν την ανατολή , μέχρι αργά το απόγευμα έτσι , ώστε ακόμη και στα μέσα του χειμώνα , οκτώ ώρες αναζήτησης τροφής είναι διαθέσιμες .
Παραμένουν έντονα κοινωνικά ( αγελαία ) όλο το χρόνο , αναπαράγονται κατά πολύ μεγάλες αποικίες και κουρνιάζουν την νύκτα ομαδικά πάνω στα δέντρα .
Παρουσιάζουν αξιόλογη κοινωνικότητα , η οποία εκφράζεται με χαρακτηριστικά μοτίβα στην πτήση , ιδιαίτερα κατά την ανοιξιάτικη περίοδο .
Επίσης , παρατηρούνται να παίζουν χρησιμοποιώντας αντικείμενα τα οποία ρίχνουν ή μεταφέρουν από δένδρο σε δένδρο και , γενικότερα , εμφανίζουν τυποποιημένη συμπεριφορά που απαιτεί μάθηση .
Πολλές φορές συναναστρέφονται και συγχρωτίζονται με κάργιες , σπανιότερα με κουρούνες , ιδιαίτερα κατά τη διάρκεια του χειμώνα , σχηματίζοντας μεγάλα σμήνη .
Σε αιχμαλωσία , όταν έρχονται αντιμέτωπα με προβλήματα , τα χαβαρόνια έχουν τεκμηριωθεί ως ένα ( 1 ) από εκείνα τα είδη πτηνών , που είναι σε θέση να χρησιμοποιούν εργαλεία .
Πειράματα δείχνουν ότι , μαθαίνουν να επιτελούν κάποια κίνηση με σκοπό την ανταμοιβή , π.χ . ότι , εάν ρίξουν μια πέτρα από μια προεξοχή μέσα σε ένα σωλήνα , θα πάρουν τροφή .
Στην συνέχεια , ανακάλυψαν ότι μπορούσαν να βρουν και να μεταφέρουν μια πέτρα για να την ρίξουν στον σωλήνα , εάν η πέτρα δεν ήταν ήδη εκεί .
Συνήθιζαν , επίσης , να χρησιμοποιούν κλαδιά και ελατό σύρμα ως εργαλεία και , μπορούσαν να λυγίσουν το σύρμα για να φτιάξουν έναν γάντζο και να πιάσουν κάποιο αντικείμενο .
Μάλιστα , οι επιστήμονες θεωρούν ότι κάνουν χρήση εργαλείων με τα ράμφη τους , ακριβώς όπως κάνουν οι χιμπατζήδες με τα χέρια τους .
Βέβαια , όλα αυτά έχουν παρατηρηθεί σε άτομα σε αιχμαλωσία , ωστόσο , δεν αποκλείεται παρόμοια συμπεριφορά και στο φυσικό τους περιβάλλον .
Τα χαβαρόνια ωριμάζουν σεξουαλικά στο τέλος του 2ου έτους της ζωής τους , ενώ οι εταίροι σχηματίζουν μονογαμικά ζευγάρια .
Η περίοδος φωλιάσματος ξεκινά από τον Μάρτιο-Απρίλιο στις νότιες επικράτειες , αλλά μπορεί να επεκταθεί μέχρι τον Μάιο στον βορρά , ενώ η ωοτοκία πραγματοποιείται άπαξ σε κάθε αναπαραγωγική περίοδο .
Στα εδάφη αναπαραγωγής ( βλ .
Βιότοπος ) , τα χαβαρόνια κατασκευάζουν τις φωλιές τους πάνω στα φυλλοβόλα δένδρα , στην κορυφή των υψηλοτέρων από αυτά .
Οι φωλιές βρίσκονται κοντά η μία στην άλλη , οπότε σχηματίζονται αναπαραγωγικές αποικίες , χαρακτηριστικές για το είδος .
Μάλιστα , την άνοιξη , πριν ακόμη τα δένδρα αποκτήσουν φύλλωμα , οι ογκώδεις φωλιές πάνω στα γυμνά κλαδιά μοιάζουν με μεγάλες « σκούπες μάγισσας » , όπως λένε οι κάτοικοι της αγγλικής υπαίθρου .
Υπάρχουν και φωλιές κατασκευασμένες σε κτήρια , γέφυρες και παρόμοιες θέσεις , ή ακόμη και στο έδαφος , αλλά είναι σπάνιες .
Η φωλιά είναι , σχετικά , ογκώδης κατασκευή και αποτελείται από χοντρά κλαδιά με λάσπη ενσωματωμένη ανάμεσα σε αυτά .
Το υλικό συλλέγεται από τα δένδρα αν και μπορεί να « κλαπεί » από γειτονικές φωλιές .
Το εσωτερικό της επιστρώνεται με γρασίδι , ρίζες , φύλλα , , βλαστούς , βρύα , μαλλί και τρίχες .
Οι φωλιές που είχαν κατασκευαστεί τα προηγούμενα χρόνια επαναχρησιμοποιούνται , αφού γίνουν οι απαραίτητες μικροδιορθώσεις .
Στην δόμηση της φωλιάς συμμετέχουν και τα δύο φύλα , με το αρσενικό να εφοδιάζει και το θηλυκό να χτίζει .
Η γέννα αποτελείται από 3-5 , σπανιότερα μέχρι 6 ή 9 αβγά , υποελλειπτικού σχήματος και ποικίλου μοτίβου , με διαστάσεις 40 Χ 28,3 χλστ . και βάρος 3,2 γρ. , εκ των οποίων ποσοστό 3 % είναι κέλυφος .
Τα αβγά εναποτίθενται κάθε δεύτερη ημέρα και επωάζονται για 16-20 ημέρες , από το θηλυκό , ενώ το αρσενικό την εφοδιάζει με τροφή .
Οι νεοσσοί είναι φωλεόφιλοι και , αρχικά , σιτίζονται από το θηλυκό με τροφή που φέρνει το αρσενικό , ενώ αργότερα κυνηγούν και τροφοδοτούν και οι δύο γονείς .
Η πτέρωση επιτυγχάνεται στις 32-34 ημέρες , αλλά παραμένουν μαζί με τους γονείς τους για μερικές ημέρες ακόμη .
Το φθινόπωρο , τα νεαρά πτηνά του καλοκαιριού συναθροίζονται σε μεγάλα κοπάδια μαζί με ασύζευκτα άτομα των προηγούμενων εποχών , συχνά μαζί με κάργιες .
Το είδος , γενικά , δεν κινδυνεύει σε παγκόσμιο επίπεδο , ως εκ τούτου , χαρακτηρίζεται ως Ελαχίστης Ανησυχίας από την IUCN .