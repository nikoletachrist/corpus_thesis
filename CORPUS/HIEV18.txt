Το 1846 υπήρξε μια εξέγερση των Πολωνών ευγενών στην Αυστριακή Γαλικία , που αντιμετωπίστηκε μόνο όταν οι αγρότες , με τη σειρά τους , ξεσηκώθηκαν κατά των ευγενών .
Επιπλέον μια εξέγερση δημοκρατικών δυνάμεων κατά της Πρωσίας σχεδιάσθηκε αλλά δεν πραγματοποιήθηκε στη Μεγάλη Πολωνία .
Στη συνέχεια η μεσαία τάξη άρχισε να βρίσκεται σε αναταραχή .
Ο Καρλ Μαρξ και ο Φρίντριχ Ένγκελς , που εργάζονταν στις Βρυξέλλες , είχαν γράψει το Μανιφέστο του Κομμουνιστικού Κόμματος ( που δημοσιεύθηκε στα Γερμανικά στο Λονδίνο στις 21 Φεβρουαρίου 1848 ) κατόπιν αιτήματος της Κομμουνιστικής Ένωσης ( μιας οργάνωσης που αποτελείτο κυρίως από Γερμανούς εργάτες ) .
Μετά την εξέγερση του Μαρτίου στο Βερολίνο , άρχισαν αναταραχή στη Γερμανία .
Εξέδωσαν τα « Αιτήματα του Κομμουνιστικού Κόμματος στη Γερμανία » από το Παρίσι το Μάρτιο .
Το φυλλάδιο υποστήριζε την ενοποίηση της Γερμανίας , την καθολική ψηφοφορία , την κατάργηση των φεουδαρχικών θεσμών και στόχους παρόμοιους με εκείνους της μεσαίας τάξης .
Η μεσαία και η εργατική τάξη μοιράζονταν έτσι την επιθυμία για μεταρρύθμιση και συμφωνούν σε πολλούς από τους συγκεκριμένους στόχους .
Η συμμετοχή τους όμως στις επαναστάσεις , ωστόσο , διέφερε .
Ενώ μεγάλο μέρος της ώθησης προερχόταν από τη μεσαία τάξη , μεγάλο μέρος της τροφής για τα κανόνια προερχόταν από τις κατώτερες τάξεις .
Οι εξεγέρσεις ξέσπασαν πρώτα στις πόλεις .
Ο πληθυσμός των γαλλικών αγροτικών περιοχών είχε αυξηθεί με ταχείς ρυθμούς , αναγκάζοντας πολλούς αγρότες να αναζητήσουν τα προς το ζειν στις πόλεις .
Πολλοί στην αστική τάξη φοβήθηκαν και αποστασιοποιήθηκαν από τους φτωχούς εργάτες .
Πολλοί ανειδίκευτοι εργάτες εργάζονταν από 12 έως 15 ώρες την ημέρα όταν είχαν δουλειά , ζώντας σε άθλιες , νοσηρές φτωχογειτονιές .
Οι παραδοσιακοί τεχνίτες αισθάνονταν την πίεση της εκβιομηχάνισης , έχοντας χάσει τις συντεχνίες τους .
Επαναστάτες όπως ο Καρλ Μαρξ ακολούθησαn .
Η απελευθέρωση της εργατικής νομοθεσίας και η ανάπτυξη των εργοστασίων είχαν διευρύνει το χάσμα μεταξύ των εργοδοτών βιοτεχνών και των μισθωτών και μαθητευομένων , των οποίων ο αριθμός αυξήθηκε δυσανάλογα κατά 93 % από το 1815 ως το 1848 στη Γερμανία .
Σημαντικές προλεταριακές ταραχές σημειώθηκαν στη Λυών το 1831 και 1834 και στην Πράγα το 1844 .
Ο Τζόναθαν Σπέρμπερ έχει υποστηρίξει ότι κατά την περίοδο μετά το 1825 , οι φτωχότεροι εργάτες των πόλεων ( ιδιαίτερα οι ημερομίσθιοι εργάτες , οι εργαζόμενοι στο εργοστάσιο και τεχνίτες ) είδαν την αγοραστική τους δύναμη να μειώνεται σχετικά απότομα : η κατανάλωση κρέατος στο Βέλγιο , τη Γαλλία και τη Γερμανία έμεινε σταθερή ή μειώθηκε μετά το 1830 , παρά την αύξηση του πληθυσμού .
Η οικονομική κρίση του 1847 αύξησε την ανεργία στις πόλεις : 10.000 Βιεννέζοι εργάτες απολύθηκαν και 128 επιχειρήσεις του Αμβούργου χρεοκόπησαν κατά τη διάρκεια του 1847 .
Με εξαίρεση την Ολλανδία υπήρξε έντονη συσχέτιση των χωρών που επλήγησαν περισσότερο από το βιομηχανικό σοκ του 1847 και εκείνων που βίωσαν επανάσταση το 1848 .
Η κατάσταση στα Γερμανικά κράτη ήταν παρόμοια .
Τμήματα της Πρωσίας άρχισαν να εκβιομηχανίζονται .
Κατά τη δεκαετία του 1840 η μηχανοποιημένη παραγωγή στην κλωστοϋφαντουργία παρείχε φθηνά ρούχα , φθηνότερα από τα χειροποίητα προϊόντα των Γερμανών ραπτών .
Οι μεταρρυθμίσεις βελτίωσαν τα πιο δημοφιλή χαρακτηριστικά της αγροτικής φεουδαρχίας , αλλά οι εργαζόμενοι στη βιομηχανία παρέμεναν δυσαρεστημένοι και πίεζαν για μεγαλύτερη αλλαγή .
Οι εργάτες των πόλεων δεν είχαν άλλη επιλογή από το να ξοδέψουν το μισό εισόδημά τους σε τρόφιμα , που ήταν κυρίως ψωμί και πατάτες .
Λόγω των σιτοδειών οι τιμές των τροφίμων αυξήθηκαν και η ζήτηση για βιομηχανικά προϊόντα μειώθηκε , προκαλώντας αύξηση της ανεργίας .
Κατά τη διάρκεια της επανάστασης , για την αντιμετώπιση του προβλήματος της ανεργίας οργανώθηκαν εργαστήρια για άντρες που ενδιαφέρονταν για κατασκευαστικές εργασίες .
Οι επίσημοι δημιούργησαν επίσης εργαστήρια για τις γυναίκες όταν αισθάνονταν αποκλεισμό .
Οι τεχνίτες και οι άνεργοι εργάτες κατέστρεφαν τις βιομηχανικές μηχανές όταν απειλούσαν να δώσουν στους εργοδότες περισσότερη εξουσία πάνω στους ίδιους .
Η αύξηση του αγροτικού πληθυσμού είχε οδηγήσει σε έλλειψη τροφίμων , πίεση πάνω στη γη και μετανάστευση , τόσο εντός όσο και εκτός Ευρώπης , ιδίως στην Αμερική .
Η αγανάκτηση των αγροτών τη δεκαετία του 1840 έγινε εντονότερη : όσοι καταδικάστηκαν για κλοπή ξυλείας στο Παλατινάτο του Ρήνου αυξήθηκαν από 100.000 το 1829-30 σε 185.000 το 1846-47 .
Κατά τα έτη 1845 και 1846 ο περονόσπορος της πατάτας προκάλεσε κρίση επιβίωσης στη Βόρεια Ευρώπη και ενθάρρυνε την επιδρομή στα αποθέματα πατάτας των αρχόντων στη Σιλεσία το 1847 .
Οι συνέπειες του περονόσπορου εκδηλώθηκαν εντονότερα στο Μεγάλο Ιρλανδικό Λιμό , αλλά προκάλεσαν επίσης συνθήκες οινεί λιμού στα Χάιλαντ της Σκωτίας και σε ολόκληρη την ηπειρωτική Ευρώπη .
Οι σοδειές σίκαλης στη Ρηνανία ήταν μόλις 20 % των προηγούμενων επιπέδων , ενώ η σοδειά της τσέχικης πατάτας μειώθηκε στο μισό ..
Αυτές οι μειωμένες σοδειές συνοδεύτηκαν από απότομη άνοδο των τιμών ( το κόστος του σιταριού υπερδιπλασιάστηκε στη Γαλλία και στην Ιταλία των Αψβούργων , ενώ το διάστημα μεταξύ 1846 και 1847 έγιναν στη Γαλλία 400 ταραχές για τα τρόφιμα , ενώ οι γερμανικές κοινωνικοοικονομικές διαμαρτυρίες αυξήθηκαν από 28 το 1830 σε 39 και 103 το 1840 και 1847 αντίστοιχα .
Στο επίκεντρο των μακροχρόνιων παράπονων των αγροτών ήταν η απώλεια των κοινοτικών εκτάσεων , οι δασικοί περιορισμοί ( όπως ο γαλλικός δασικός κώδικας του 1827 ) και οι υπόλοιποι φεουδαρχικοί θεσμοί , ιδίως οι υποχρεώσεις των δουλοπαρίκων και των καταπιεσμένων αγροτών των Αψβούργων .
Ο αριστοκρατικός πλούτος ( και η αντίστοιχη εξουσία ) ήταν ταυτόσημος με την ιδιοκτησία των αγροτικών εκτάσεων και με τον αποτελεσματικό έλεγχο των αγροτών .
Οι αγροτικές διαμαρτυρίες εξερράγησαν κατά το επαναστατικό έτος 1848 , αλλά συχνά αποσυνδέθηκαν από τα αστικά επαναστατικά κινήματα : η λαϊκή ρητορική του επαναστατικού εθνικισμού του Σάντορ Πέτοφι στη Βουδαπέστη δεν μεταφράστηκε σε καμία επιτυχία των Ούγγρων αγροτών , ενώ ο Βιεννέζος δημοκράτης Χανς Κούντλιχ ανέφερε ότι οι προσπάθειές του να γαλβανίσει τους Αυστριακούς αγρότες είχε « εξαφανιστεί στη μεγάλη θάλασσα της αδιαφορίας και του φλέγματος » .
Παρά τις έντονες και συχνά βίαιες προσπάθειες των κατεστημένων και αντιδραστικών δυνάμεων να τις καταπνίξουν , οι δημοκρατικές ιδέες κέρδισαν τη λαϊκή αποδοχή : δημοκρατία , φιλελευθερισμός , εθνικισμός και σοσιαλισμός .
Απαιτούσαν σύνταγμα , ελευθερία του τύπου , ελευθερία έκφρασης και άλλα δημοκρατικά δικαιώματα , τη δημιουργία πολιτικής πολιτοφυλακής , την απελευθέρωση των αγροτών , τη φιλελευθεροποίηση της οικονομίας , την κατάργηση των δασμολογικών φραγμών και την κατάργηση των μοναρχκών δομών εξουσίας υπέρ της εγκαθίδρυσης δημοκρατικών κρατών , ή τουλάχιστον τον περιορισμό της δύναμης του μονάρχη με τη μορφή συνταγματικών μοναρχιών .
Στη γλώσσα της δεκαετίας του 1840 , η « δημοκρατία » σήμαινε το καθολικό δικαίωμα ψήφου για τους άνδρες . « Φιλελευθερισμός » ουσιαστικά σήμαινε τη συναίνεση των κυβερνωμένων και τον περιορισμό της εκκλησιαστικής και κρατικής εξουσίας , τη δημοκρατική κυβέρνηση , την ελευθερία του τύπου και του ατόμου .
Τη δεκαετία του 1840 είχαν εμφανιστεί μια σειρά ριζοσπαστικές φιλελεύθερες εκδόσεις , όπως Rheinische Zeitung ( 1842 ) , Le National και La Réforme ( 1843 ) στη Γαλλία , Grenzboten του Ιγκνατς Κούραντα ( 1841 ) στην Αυστρία , Pesti Hírlap ( 1841 ) του Λάγιος Κόσουτ στην Ουγγαρία , καθώς και η αυξημένη δημοτικότητα του παλαιότερου Morgenbladet στη Νορβηγία και του Aftonbladet στη Σουηδία .
Ο « εθνικισμός » πίστευε στην ένωση ανθρώπων που συνδέονταν με ( κάποιο μείγμα ) κοινής γλώσσας , κουλτούρας , θρησκείας , ιστορίας και φυσικά άμεσης γεωγραφίας .
Υπήρξαν επίσης αλυτρωτικές κινήσεις .
Ο εθνικισμός είχε αναπτύξει ευρύτερη απήχηση κατά την περίοδο πριν από το 1848 , όπως φαίνεται στην Ιστορία του Τσέχικου Έθνους του 1836 του Φράντσιγεκ Πάλατσκι , που τόνιζε μια σειρά εθνικών συγκρούσεων με τους Γερμανούς ή στα λαϊκά πατριωτικά Liederkranz ( κύκλοι τραγουδιών ) σε όλη τη Γερμανία : τα πατριωτικά και πολεμοχαρή τραγούδια για το Σλέσβιχ είχαν κυριαρχήσει στο εθνικό φεστιβάλ τραγουδιού του Βύρτσμπουργκ το 1845 .
Οι σημερινές Γερμανία και Ιταλία ήταν διαιρεμένες σε μικρά ανεξάρτητα κράτη .
Ο « σοσιαλισμός » τη δεκαετία του 1840 ήταν ένας όρος χωρίς κοινά αποδεκτό ορισμό , που σήμαινε διαφορετικά πράγματα σε διαφορετικούς ανθρώπους , αλλά χρησιμοποιείτο συνήθως σε ένα πλαίσιο μεγαλύτερης εξουσίας για τους εργαζόμενους σε ένα σύστημα που βασίζεται στην ιδιοκτησία των μέσων παραγωγής από τους εργαζόμενους .
Αν και λίγη σημασία δόθηκε τότε , το πρώτο μεγάλο ξέσπασμα έγινε στη Σικελία , ξεκινώντας τον Ιανουάριο του 1848 .
Είχαν προηγηθεί αρκετές εξεγέρσεις κατά της κυριαρχίας των Βουρβόνων .
Η συγκεκριμένη προκάλεσε τη δημιουργία ενός ανεξάρτητου κράτους που επέζησε μόνο 16 μήνες πριν επιστρέψουν οι Βουρβόνοι .
Κατά τη διάρκεια αυτών των μηνών , το σύνταγμα ήταν αρκετά προχωρημένο για την εποχή του με φιλελεύθερες δημοκρατικές διατάξεις , όπως ήταν η πρόταση μιας ιταλικής συνομοσπονδίας κρατών .
Η αποτυχία της εξέγερσης αναιρέθηκε δώδεκα χρόνια αργότερα , όταν κατέρρευσε το Βασίλειο των Δύο Σικελιών των Βουρβόνων το 1860-61 με το Risorgimento .
Η `` Επανάσταση του Φεβρουαρίου '' στη Γαλλία πυροδότησε η καταστολή της καμπάνιας των πολιτικών .
Αυτή η επανάσταση προήλθε από τα εθνικιστικά και δημοκρατικά ιδεώδη του γαλλικού κοινού , που πίστευε ότι ο λαός θα έπρεπε να κυβερνά .
Εθεσε τέρμα στη συνταγματική μοναρχία του Λουδοβίκου Φίλιππου και οδήγησε στην ίδρυση της Δεύτερης Γαλλικής Δημοκρατίας .
Επικεφαλής αυτής της κυβέρνησης τέθηκε ο Λουδοβίκος Ναπολέων , που , μετά από μόλις τέσσερα χρόνια , ίδρυσε τη Δεύτερη Γαλλική Αυτοκρατορία το 1852 .
Ο Αλεξίς ντε Τοκβίλ παρατήρησε στα Απομνημονεύματά του της περιόδου αυτής ότι `` η κοινωνία κόπηκε σε δύο : εκείνοι που δεν είχαν τίποτα ενωμένο από τον κοινό φθόνο και εκείνοι που είχαν τα πάντα ενωμένοι από τον κοινό τρόμο . '' Η `` Επανάσταση του Μαρτίου '' στα Γερμανικά κράτη πραγματοποιήθηκε στα νότια και τα δυτικά της Γερμανίας , με μεγάλες λαϊκές συνελεύσεις και μαζικές διαδηλώσεις .
Με επικεφαλής τους μορφωμένους σπουδαστές και διανοούμενους , απαίτησαν τη γερμανική εθνική ενότητα , την ελευθερία του τύπου και την ελευθερία του συνέρχεσθαι .
Οι εξεγέρσεις δεν ήταν καλά συντονισμένες , αλλά είχαν κοινό στοιχείο την απόρριψη των παραδοσιακών και αυταρχικών πολιτικών δομών στα 39 ανεξάρτητα κράτη της Γερμανικής Συνομοσπονδίας .
Η μεσαία και η εργατική τάξη , που συμμετείχαν στην Επανάσταση διχάστηκαν και , τελικά , η συντηρητική αριστοκρατία τη νίκησε , αναγκάζοντας πολλούς φιλελεύθερους να εξοριστούν .
Η Δανία κυβερνιόταν από ένα σύστημα απόλυτης μοναρχίας από το 17ο αιώνα .
Ο Βασιλιάς Χριστιανός Η΄ της Δανίας , ένας μετριοπαθής μεταρρυθμιστής , αλλά πάντως απολυταρχικός , πέθανε τον Ιανουάριο του 1848 , σε μια περίοδο ανερχόμενης αντιπολίτευσης από τους αγρότες και τους φιλελεύθερους .
Τα αιτήματα για συνταγματική μοναρχία , υπό την ηγεσία των Εθνικών Φιλελευθέρων , έληξαν με λαϊκή πορεία προς το ( Ανάκτορο ) Κρίστιανσμποργκ στις 21 Μαρτίου .
Ο νέος βασιλιάς , Φρειδερίκος Ζ΄ , αποδέχθηκε τα αιτήματα των φιλελευθέρων και τοποθέτησε ένα νέο υπουργικό συμβούλιο που περιλάμβανε εξέχοντες ηγέτες του Εθνικού Φιλελεύθερου Κόμματος .
Το εθνικό-φιλελεύθερο κίνημα θέλησε να καταργήσει τον απολυταρχισμό , αλλά να διατηρήσει ένα έντονα συγκεντρωτικό κράτος .
Ο βασιλιάς αποδέχτηκε ένα νέο σύνταγμα , συμφωνώντας να μοιραστεί την εξουσία με ένα κοινοβούλιο δύο σωμάτων που ονομαζόταν Rigsdagen .
Λέγεται ότι οι πρώτες λέξεις του Δανού βασιλιά , αφού με την υπογραφή του απεμπόλησε την απόλυτη εξουσία του , ήταν `` ωραία ήταν , τώρα μπορώ να κοιμάμαι τα πρωινά '' .
Αν και οι αξιωματικοί του στρατού ήταν δυσαρεστημένοι , δέχτηκαν τη νέα ρύθμιση , που , σε αντίθεση με την υπόλοιπη Ευρώπη , δεν ανατράπηκε από τους αντιδραστικούς .
Το φιλελεύθερο σύνταγμα δεν επεκτάθηκε στο Σλέσβιχ , αφήνοντας ανεπίλυτο το ζήτημα του Σλέσβιχ-Χόλσταϊν .
Το Σλέσβιχ , μια περιφέρεια που περιλάμβανε και Δανούς και Γερμανούς , ανήκε στη Δανική μοναρχία , αλλά παρέμενε δουκάτο χωριστό από το Βασίλειο της Δανίας .
Οι Γερμανοί του Σλέσβιχ , ωθούμενοι από το παγγερμανικό αίσθημα , πήραν τα όπλα για να διαμαρτυρηθούν για τη νέα πολιτική που ανακοίνωσε η Εθνική Φιλελεύθερη κυβέρνηση της Δανίας , που ενσωμάτωνε πλήρως το δουκάτο στη Δανία .
Ο γερμανικός πληθυσμός του Σλέσβιχ-Χόλσταϊν εξεγέρθηκε , υποκινούμενος από τον προτεσταντικό κλήρο .
Τα γερμανικά κράτη έστειλαν στρατό , αλλά οι νίκες των Δανών το 1849 οδήγησαν στη Συνθήκη του Βερολίνου ( 1850 ) και στο Πρωτόκολλο του Λονδίνου ( 1852 ) .
Με αυτά επαναβεβαιώθηκε η κυριαρχία του βασιλιά της Δανίας , απαγορεύοντας την ένωση με τη Δανία .
Η παραβίαση της τελευταίας διάταξης οδήγησε σε νέο π'ολεμο το 1863 και νίκη της Πρωσίας το 1864 .
Από το Μάρτιο του 1848 ως τον Ιούλιο του 1849 η Αυστριακή Αυτοκρατορία των Αψβούργων απειλήθηκε από επαναστατικά κινήματα , που συχνά είχαν εθνικιστικό χαρακτήρα .
Η αυτοκρατορία , κυβερνώμενη από τη Βιέννη , περιελάμβανε Αυστριακούς , Ούγγρους , Σλοβένους , Πολωνούς , Τσέχους , Κροάτες , Σλοβάκους , Ουκρανούς / Ρουθηνούς , Ρουμάνους , Σέρβους και Ιταλούς , που όλοι προσπάθησαν κατά τη διάρκεια της επανάστασης να επιτύχουν αυτονομία , ή ακόμη και ηγεμονία επί άλλων εθνοτήτων .
Η εθνικιστική εικόνα περιπλέχθηκε περαιτέρω από τα ταυτόχρονα γεγονότα στα γερμανικά κράτη , που κινούνταν προς μεγαλύτερη γερμανική εθνική ενότητα .
Η Ουγγρική Επανάσταση του 1848 ήταν εκείνη που διήρκεσε περισσότερο και κατεστάλη τον Αυγούστου του 1849 από τον Αυστριακό και το Ρωσικό στρατό .
Παρ 'όλα αυτά , είχε σημαντικό αποτέλεσμα την απελευθέρωση των δουλοπάροικων .
Ξεκίνησε στις 15 Μαρτίου 1848 , όταν Ούγγροι πατριώτες οργάνωσαν μαζικές διαδηλώσεις στην Πέστη και στη Βούδα ( σήμερα Βουδαπέστη ) , που υποχρέωσαν τον αυτοκρατορικό κυβερνήτη να δεχθεί τα 12 αιτήματα , που περιελάμβαναν την ελευθερία του τύπου , ανεξάρτητο ουγγρικό υπουργείο με έδρα τη Βούδα -Αποστολή και υπόλογο σε εκλεγμένο από το λαό κοινοβούλιο , δημιουργία Εθνικής Φρουράς , πλήρης πολιτική και θρησκευτική ισότητα , δίκες από ορκωτό δικαστήριο , εθνική τράπεζα , Ουγγρικό στρατό , αποχώρηση των ξένων ( Αυστριακών ) στρατευμάτων από την Ουγγαρία , απελευθέρωση των πολιτικών κρατούμενων και ένωση με την Τρανσυλβανία .
Εκείνο το πρωί τα αιτήματα διαβάστηκαν δυνατά μαζί με την ποίηση του Σάντορ Πέτοφι με τα απλά λόγια `` Ορκιζόμαστε στο Θεό των Ούγγρων , ορκιζόμαστε ότι δεν θα είμαστε πλέον σκλάβοι '' .
Ο Λάγιος Κόσουτ και μερικοί άλλοι φιλελεύθεροι ευγενείς , που αποτελούσαν τη Δίαιτα έκαναν έκκληση στην αυλή των Αψβούργων με αιτήματα για αντιπροσωπευτική κυβέρνηση και πολιτικές ελευθερίες .
Αυτά τα γεγονότα προκάλεσαν την παραίτηση του Αυστριακού πρίγκιπα και υπουργού εξωτερικών Κλέμενς φον Μέττερνιχ .
Τα αιτήματα της Δίαιτας έγιναν δεκτά στις 18 Μαρτίου από τον Αυτοκράτορα Φερδινάνδο .
Αν και η Ουγγαρία θα παρέμενε τμήμα της Αυτοκρατορίας μέσω προσωπικής ένωσης με τον αυτοκράτορα , θα δημιουργείτο μια συνταγματική κυβέρνηση .