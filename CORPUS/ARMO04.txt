Μετά τον Εκατονταετή πόλεμο , το έργο του ποιητή Φρανσουά Βιγιόν ( 1431-1463 ; ) , εκφράζει μια εξέγερση ενάντια στις αδικίες της εποχής του .
Η μεσαιωνική λογοτεχνία είναι ως επί το πλείστον ανώνυμη , υπάρχουν , ωστόσο , διάφοροι τύποι ανωνυμίας .
Ακόμη κι αν δεν υπάρχει το όνομα του συγγραφέα , αυτός μπορεί να δώσει στοιχεία ώστε να αποκρυπτογραφηθεί το όνομα του , για παράδειγμα μέσα από ένα αίνιγμα .
Υπάρχουν διάφοροι τρόποι για τον ανώνυμο συγγραφέα να εμφανιστεί , όπως η χρήση του πρώτου ή τρίτου προσώπου στην αφήγηση , η τοποθέτηση λογοπαιγνίου που περιέχει το όνομά του στον πρόλογο ή τον επίλογο , η παράθεση καταλόγου άλλων έργων του , η εμφάνισή του σε ένα χαρακτήρα του έργου .
Η ανωνυμία οφείλεται συνεπώς , είτε σε κάποιο ηθικό λόγο οποιουδήποτε είδους , είτε στην ταπεινότητα που ήταν πολύ σημαντική έννοια κατά τον Μεσαίωνα , ή σε παιγνιώδη διάθεση .
Από ένα χειρόγραφο σε άλλο , το έργο μπορεί να αλλάξει , επειδή δεν υπάρχει καμία πατρότητα , αυτό είναι συχνό φαινόμενο στα ποιήματα των τροβαδούρων .
Είναι δε συχνά ένα σημάδι ότι ο γραφέας αλλάζει την απόδοση πιστεύοντας ότι αναγνώρισε το στυλ κάποιου άλλου .
Συχνά , στην αρχή ενός χειρόγραφου υπάρχει μια « βιογραφία » του συγγραφέα , γραμμένη από κάποιον άλλο , το πρόβλημα είναι ότι αυτή η βιογραφία αντλεί πληροφορίες από το λυρικό κομμάτι , σαν να ήταν το φανταστικό διήγημα μια αφηγηματική βιογραφία .
Γενικά , αυτές οι βιογραφίες είναι , επομένως , λάθος .
Η έννοια της ταπεινοφροσύνης είναι πολύ σημαντική επίσης για να κατανοήσουμε τον τρόπο με τον οποίο παρουσιάζονται ορισμένοι συγγραφείς στα έργα τους , γεγονός που εξηγεί γιατί πολλοί συγγραφείς εμφανίζονται σαν τυφλοί ( η όραση είναι η ευγενέστερη αίσθηση ) , άσχημοι ( όπως ο Σωκράτης ή ο Αίσωπος ) , ανάπηροι , λεπροί , τραυλοί , καμπούρηδες ...
Τα επικά άσματα ( les chansons de geste ) είναι μακροσκελή ποιήματα με χιλιάδες στίχους , που μεταφέρουν συχνά προφορικές παραδόσεις και που προορίζονται να τραγουδηθούν με συνοδεία μουσικής στο κοινό .
Η λέξη « geste » σημαίνει εδώ πολεμικά κατορθώματα , άρα είναι τραγούδια ανδραγαθημάτων .
Διηγούνται σε επική μορφή , συνδυάζοντας μύθους , ιστορικά γεγονότα και πολεμικά κατορθώματα του παρελθόντος με έντονο το υπερφυσικό και μαγικό στοιχείο , και συγχρόνως αναδεικνύουν τα ιδανικά της ιπποσύνης .
Το παλαιότερο και το πιο διάσημο είναι το Άσμα του Ρολάνδου ( la Chanson de Roland ) που γράφτηκε τον 11ο αιώνα .
Είναι το σπουδαιότερο εθνικό έπος της Γαλλίας .
Αφηγείται , εξιδανικεύοντάς τα , τα κατορθώματα του στρατού του Καρλομάγνου , τις μάχες του εναντίον των Σαρακηνών και το θάνατο του Ρολάνδου από προδοσία .
Τα επικά άσματα ( les chansons de geste ) από τον 11ο έως τον 13ο αιώνα είναι στην πλειοψηφία τους γραμμένα στη γλώσσα του οïλ , τη διάλεκτο της βόρειας Γαλλίας .
Στην εποχή τους θεωρούνταν αληθινές ιστορίες και όχι μυθοπλασία .
Ο ήρωας ήταν ένας ιππότης που ενσάρκωνε την εντιμότητα , τη γενναιότητα , τη συνέπεια , το σεβασμό προς τη γυναίκα , την προστασία των αδυνάτων , δηλαδή τις αξίες της ιπποσύνης , το φεουδαρχικό ιδανικό και , φυσικά , την ακλόνητη πίστη στο Θεό .
Παρόλο που ήταν η εποχή των Σταυροφοριών και αφθονούσαν οι σύγχρονες περιπέτειες , έβρισκαν ωστόσο ευχαρίστηση να θυμούνται τα παλιά , νοσταλγούσαν τον Καρλομάγνο , ακόμη και το Μέγα Αλέξανδρο .
Σε πολλές περιπτώσεις οι καλόγεροι προμήθευαν τα ιστορικά στοιχεία και ο κάθε τροβαδούρος έκανε τις δικές του παραλλαγές .
Υπήρξε βαθιά η επήρεια που είχαν πάνω στα ήθη αυτά τα άσματα που επαναλαμβάνονταν παντού και αποτυπώνονταν στη μνήμη με το ρυθμό και την ομοιοκαταληξία τους και συνέβαλαν στη διαμόρφωση της γαλλικής ψυχής . Ένα χαρακτηριστικό του επικού άσματος είναι ότι για αιώνες διατήρησε ζωντανή στη μνήμη του κοινού την ιπποτική παράδοση ως πολιτιστική αξία . Έχουν ομαδοποιηθεί σε τέσσερις κύριους κύκλους : τον κύκλο του Καρλομάγνου , τον κύκλο του Γουλιέλμου της Οράγγης , τον κύκλο του Ντουν της Μαγεντίας και τον κύκλο των τεσσάρων γιων Αιμόν .
Αυτός ο κύκλος , που ονομάζεται επίσης κύκλος του βασιλιά , κυριαρχείται από το χαρακτήρα του Καρλομάγνου και συγκεντρώνει τριάντα έργα που μας επιτρέπουν να ανακατασκευάσουμε μια ποιητική ιστορία της ζωής του .
Ο θρυλικός αυτοκράτορας απορροφά όλους τους Καρολίγγειους από την εποχή του Κάρολου Μαρτέλου .
Εξιστορούνται τα κατορθώματα , οι κακουχίες , οι νίκες του και συγκεντρώνει γύρω του ήρωες που οι χαρακτήρες τους είναι άλλοτε ιστορικοί και άλλοτε μυθικοί .
Κατάταξη σε σχέση με τον Καρλομάγνο : Αυτός ο κύκλος , που ονομάζεται επίσης Κύκλος του Γκαρέν ντε Μονγκλάν , περιέχει περίπου είκοσι πέντε ποιήματα που αναφέρονται στο μυθικό χαρακτήρα του Γουλιέλμου της Οράγγης , δισέγγονο του Γκαρέν ντε Μονγκλάν .
Ο Γουλιέλμος είναι λογοτεχνική ενσάρκωση του Γουλιέλμου της Ζελόν ( Γκιλέμ στα Οξιτανικά ) , Φράγκου ευγενή , εξάδελφου του Καρλομάγνου και κόμη της Τουλούζης . Ήταν επίσης σύμβουλος του γιου του Καρλομάγνου και βασιλιά της Ακουιτανίας από το 781 Λουδοβίκου του Ευσεβούς .
Ο Γουλιέλμος αφού κατέκτησε τη Βαρκελώνη το 801 τοποθετήθηκε επί κεφαλής της Ισπανικής Μαρκιωνίας , και το 804 ίδρυσε ένα μοναστήρι , τη μονή του Αγίου Γκιλέμ , όπου αποσύρθηκε το 806 και πέθανε το 812 .
Αγιοποιήθηκε τον 11ο αιώνα με το όνομα του αγίου Γκιλέμ ( saint-Guilhèm ) .
Μύθοι και τροβαδούροι του αποδίδουν διάφορα ονόματα και συγγενείς : Η δράση των ασμάτων αυτού του κύκλου διαδραματίζεται κυρίως στην περιοχή του Λανγκεντόκ και της Προβηγκίας .
Κατάταξη των κύριων ασμάτων κατά ημερομηνία σύνθεσης Εδώ , το κεντρικό θέμα δεν είναι ένας κεντρικός ήρωας αλλά η φεουδαλική διαμάχη , οι πολεμικές συγκρούσεις των φεουδαρχών είτε μεταξύ τους είτε εναντίον του βασιλιά .
Μερικά από αυτά χαρακτηρίζονται `` επαναστατικά άσματα '' .
Ο κύκλος αυτός περιλαμβάνει εξήντα άσματα .
Μερικά από τα έργα : Γκορμόν και Ιζεμπάρ ( ή ο θάνατος του βασιλιά Γκορμόν ) ( 12ος αιώνας ) - Ζιρλαρ του Ρουσιγιόν ( 12ος αιώνας ) - Γκαρέν της Λωρραίνης ( 13ος αιώνας ) - Ραούλ του Γκαμπραί ( 12ος αιώνας ) - Ρενώ του Μοντωμπάν ( 13ος αιώνας ) Αυτό η θρυλική και ηρωική εποποιία αντλεί το όνομά της από τέσσερις ιππότες , τον Ρενώ , τον Ααλάρ , τον Ριχάρδο και τον Γκισάρ , γιούς του κόμη Αιμόν της Δορδόνης .
Ο Ρενώ του Μοντωμπάν είναι ο κύριος πρωταγωνιστής , μαζί με τον μάγο Μωζίς , το μαγικό άλογο Μπαγιάρ και το βασιλιά Καρλομάγνο .
Η ιστορία αφηγείται τη σύγκρουση ανάμεσα στους γιους του Αιμόν , υποτελείς του βασιλιά Καρλομάγνου , με τον ίδιο το βασιλιά .
Ο Ρενώ σκότωσε τον Μπερτολαί , τον αγαπημένο ανιψιό του Καρλομάγνου και ο αυτοκράτορας των Φράγκων κατεδάφισε το οχυρό τους του Μοντεσόρ , στις Αρδέννες .
Τους ακολούθησε έπειτα στη Γασκώνη , όπου έγιναν αυτοί κατείχαν το κάστρο του Μοντωμπάν , καταφεύγοντας συχνά στην προδοσία , ενώ οι γιοι Αιμόν παρέμεναν έντιμοι .
Ο Ρολάνδος και οι σύμβουλοι του Καρλομάγνου τελικά τον έπεισαν να διαπραγματευτεί την ειρήνη .
Ο Καρλομάγνος απαίτησε να του παραδοθεί το άλογο Μπαγιάρ και ο Ρενώ να πάει προσκυνητής σε ένα άγιο χώρο.Αρχικά ήταν ένα επικό άσμα .
Η ιστορία του έχει υποστεί αρκετές αλλαγές από τον 13ο αιώνα ως τις μέρες μας .
Το παλαιότερο χειρόγραφο των Τεσσάρων γιων του Αιμόν , που ονομάζεται επίσης Άσμα του Ρενώ του Μοντωμπάν , ίσως προέρχεται από την περιοχή των Αρδενών .
Αυτό το ποίημα , το χειρόγραφο `` La Vallière `` , αποτελείται από 18 500 αλεξανδρινούς στίχους .
Πιο σκοτεινή και περιεκτική από τις επόμενες παραλλαγές , διατηρείται στη βιβλιοθήκη Μπόντλιαν στην Οξφόρδη .
Το χειρόγραφο La Vallière χρονολογείται από τα τέλη του 12ου αιώνα ή το αργότερο τα μέσα του 13ου αιώνα .
Κυκλοφορούσε δε από στόμα σε στόμα πριν από την καταγραφή του . Έχουν διασωθεί δώδεκα μεσαιωνικές χειρόγραφες παραλλαγές σε στίχους .
Αν και όλες διηγούνται πάνω-κάτω την ίδια ιστορία , τα χειρόγραφα αυτά προφανώς προέρχονται από διαφορετικούς συγγραφείς και έχουν ιδιαίτερα χαρακτηριστικά , αναμφίβολα επειδή `` πολλές γενιές τροβαδούρων '' συνέβαλαν στη σύνταξή τους .
Είναι συχνά ημιτελή , κανένα δεν είναι ακριβές αντίγραφο κάποιου άλλου .
Φαίνεται να έχουν χάσει τις αρχικές λογοτεχνικές αρετές τους , καθώς αποτελούνται από ετερογενή στοιχεία διαφορετικών συγγραφέων σε διαφορετικές χρονικές περιόδους .
Τα περισσότερα χρονολογούνται από το 13ο αιώνα . Όλα είναι ανώνυμα , εκτός από το μυθιστόρημα η Ιστορία των τεσσάρων γιων του Αιμόν που αποδίδεται στον Υόν ντε Βιλνέβ .
Οι πρώτες γαλλικές παραλλαγές σε πεζό εμφανίζονται στο τέλος του 13ου αιώνα .
Ο Ζαν Φρουασάρ , μεταξύ άλλων , συνεχίζει την ιστορία από τους γιους Αιμόν στα Χρονικά του .
Η ιστορία ήταν γνωστή σε όλη τη μεσαιωνική Ευρώπη .
Στον κύκλο των τεσσάρων γιων Αιμόν κατατάσσονται επίσης το Άσμα του Μωζίς ντ'Αιγκρεμόν , ο Βιβιάν της Μονμπάν και Ο Θάνατος του Μωζίς .
Στη Γαλλία του 12ου αιώνα γεννήθηκε ένα νέο αφηγηματικό είδος , η μυθιστορία .
Γράφτηκε στη ρομανική γλώσσα και γι'αυτό ονομάστηκε ρομάν , από εδώ προέρχεται ο όρος μυθιστόρημα ( ρομάν ) στα γαλλικά .
Τα πρώτα έργα ήταν γραμμένα σε οκτασύλλαβο στίχο και τα μεταγενέστερα σε πεζό . Ήταν μυθοπλαστικές αφηγήσεις που περιέγραφαν φανταστικές ιστορίες για να ψυχαγωγήσουν και να καταπλήξουν το κοινό και σε αντίθεση με το έπος δεν είχαν διδακτικό ή ηθικό σκοπό .
Οι ερωτικές , ιπποτικές και περιπετειώδεις μυθιστορίες ήταν κατά κανόνα δημιουργήματα επαγγελματιών συγγραφέων που είχαν μελετήσει γραμματική , ρητορική και λογική και έγραφαν για να διασκεδάσουν τους αριστοκράτες πάτρωνές τους .
Απεικόνιζαν τις αρχές της εποχής , τις αυλικές αξίες : τη δύναμη , τη λατρεία , τη γενναιοδωρία και την κομψότητα .
Στις μυθιστορίες συνεχίζονται τα ανδραγαθήματα των ιπποτών του επικού άσματος , τώρα όμως έχουν σκοπό να ευχαριστήσουν τη `` Δέσποινα των λογισμών '' του ιππότη , την αγαπημένη του .
Οι φιλόσοφοι και οι θεολόγοι έγραφαν στα λατινικά αλλά από τον 11ο ήδη αιώνα η λαϊκή λατινική γλώσσα είχε το προβάδισμα .
Κατά το 12ο αιώνα η επικράτηση της ρομανικής γλώσσας ( ρομάν ) επέτρεψε σε ανθρώπους που δεν γνώριζαν λατινικά να γράψουν και έτσι άρχισε να αναπτύσσεται ένα νέο λογοτεχνικό είδος , η μυθιστορία .
Ο όρος romanz , που αρχικά σήμαινε τη `` λαϊκή γλώσσα '' ( lingua romana ) σε αντιδιαστολή προς τη λατινική γλώσσα , χρησιμοποιήθηκε γύρω στα 1140 για τις μεταφράσεις ή διασκευές σε λαϊκή γλώσσα λατινικών έργων και για συγγραφή νέων .
Η μυθιστορία αντιτίθεται στο επικό άσμα στο ότι είναι η διήγηση μιας περιπέτειας περισσότερο ή λιγότερο φανταστικής ενώ το επικό άσμα έχει πάντα - ή ισχυρίζεται ότι έχει - μια ιστορική βάση .
Από παράδοση οι μυθιστορίες κατατάσσονταν σε τρεις μεγάλους κύκλους , ανάλογα με το θέμα τους .
Αυτές οι μυθιστορίες έχουν τις ρίζες τους στις κέλτικες παραδόσεις για τον βασιλιά Αρθούρο και τους ιππότες του .
Με την ιστορία των βασιλέων της Βρετανίας του Τζέφρυ του Μόνμαουθ διασκευασμένη σε γαλλικό έμμετρο λόγο από τον Γουέις , αποκαλύφθηκε στους συγγραφείς μυθιστοριών ένας νέος φανταστικός κόσμος , αυτός της αυλής του βασιλιά Αρθούρου και της Βρετανίας .
Εδώ συναντάμε τους μύθους του Άγιου Δισκοπότηρου ( Graal ) που είναι το σκεύος στο οποίο ο Ιωσήφ της Αριμαθαίας συνέλεξε το αίμα του Χριστού .
Οι ιστορίες , που αποτελούν τον αρθρουριανό κύκλο εμφανίζονται στη Γαλλία τον 12ο αιώνα με τη μορφή ύμνων , από τους οποίους οι γνωστοί είναι αυτοί της Μαρίας της Γαλλίας ( Marie de France,1160-1210 ) .
Αυτά τα έργα είναι εμπνευσμένα από την Αρχαία εποχή και γράφτηκαν από κληρικούς που αντέγραψαν , σχολίασαν και προσάρμοσαν έργα της ελληνικής και λατινικής γραμματείας : η μυθιστορία του Αλέξανδρου ( περ . 1150 ) , η μυθιστορία των Θηβών ( περ . 1150 ) , η μυθιστορία του Αινεία ( περ . 1160 ) , η μυθιστορία της Τροίας ( περ . 1165 ) του Μπενουά ντε Σαιντ-Μωρ , η μυθιστορία του Ιούλιου Καίσαρα ( περ . 1250 ) .
Δεν αντλούν τα θέματά τους και τους ήρωες τους από τη Βρετανία , οι πηγές τους είναι πιο ποικίλες και συχνά βυζαντινές .
Ενώ στις βασιλικές αυλές και στους πύργους οι αβροί τρόποι προετοίμαζαν έναν πολιτισμό αριστοκρατικό , που θα φτάσει στο ζενίθ του τον 17ο αιώνα , αστοί και κληρικοί έγραφαν και αυτοί στίχους σε ύφος όμως μάλλον σκωπτικό.Ο ποιητής που διασκέδαζε το λαό ήταν αυτός που κορόιδευε τις γυναίκες και τις αξιώσεις τους , τον ιππότη και την ανωτερότητά του , που συχνά ήταν περιφρονητική , ακόμη και την εκκλησία . Έτσι είδε το φως μια λογοτεχνία που ήταν ηθικοδιδακτική , μια σάτιρα ισοπεδωτική , σε αντίθεση με το επικό άσμα και το αυλικές μυθιστορίες . Ένα από τα πιο δημοφιλή ποιήματα του Μεσαίωνα είναι η μυθιστορία του Ρόδου ( le Roman de la Rose ) , που αποτελείται από δύο μέρη , το πρώτο ( περ . 1230 ) γραμμένο από τον Γκιγιώμ ντε Λορίς ( Guillaume de Lorris ) και το δεύτερο , η συνέχεια ( περ . 1275 ) , του Ζαν ντε Μεν ( Jean de Meung ) .
Το πρώτο τμήμα είναι ένας ύμνος στον έρωτα , μια αλληγορία ενός συναρπαστικού ονείρου , όπου μία κοπέλα , την οποία συμβολίζει ένα μπουμπούκι ρόδου , πολιορκείται ερωτικά μέσα σε έναν κήπο , που αναπαριστά την αυλική κοινωνία .
Η συνέχεια που έγραψε ο Ζαν ντε Μεν διαφέρει ουσιαστικά , καθώς ο συγγραφέας έγραψε από τη σκοπιά του αστού και ξεπέρασε τον αρχικό αυλικό κώδικα .
Ενώ λοιπόν στο πρώτο μέρος περιέχεται `` ολόκληρη η τέχνη του έρωτα '' , το δεύτερο μέρος είναι σατιρικό και διδακτικό και περιέχει αποσπάσματα καυστικής σάτιρας , ανάμεικτα με επιχειρήματα κοινωνικής κριτικής .
Και τα δύο όμως έχουν χαρακτήρα διδακτικό .
Το πρώτο είναι αυλικός ερωτικός κώδικας , το δε δεύτερο , ένα σύνολο ηθικών , κοινωνικών και φιλοσοφικών ιδεών του συγγραφέα .
Ο Ρενέ του Ανζού , Ο Βασιλιάς Ρενέ ( 1409-1480 ) , έγραψε επίσης μια αλληγορική ιστορία , Το Βιβλίο της ερωτευμένης καρδιάς ( 1457 ) , μισό σε πεζό λόγο και μισό σε στίχους , μια ιπποτική ερωτική διήγηση .
Από το 12ο αιώνα εμφανίστηκαν έργα σε στίχο ή σε πεζό λόγο με ηθικοδιδακτικό περιεχόμενο και μεγάλη απήχηση στο κοινό : Η αστική και σατιρική λογοτεχνία έρχεται σε αντίθεση με το φεουδαλικό , ιπποτικό ή αυλικό πνεύμα , αντιπαραθέτοντας τη σάτιρα , την παρωδία και το χιούμορ και ήταν ιδιαίτερα δημοφιλής στον απλό λαό .
Η λυρική ποίηση εμφανίστηκε κατά τον 12ο και 13ο αιώνα .
Το χαρακτηριστικό της ήταν η έκφραση προσωπικών συναισθημάτων που απορρέουν από τον εξιδανικευμένο έρωτα . Ήταν έργο των τρουβέρων και των τροβαδούρων , που κινήθηκαν κυρίως γύρω από τις θεματικές της προσωπικής περιπέτειας , του « ευγενούς έρωτα » και της εξιδανίκευσης των σχέσεων .