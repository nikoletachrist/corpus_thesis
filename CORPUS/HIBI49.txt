Στο υπόλοιπο της βασιλείας του Θα προσπαθούσε να αποφύγει τις υποχρεώσεις που του επιβλήθηκαν .
Κατά τη βασιλεία του ο Μιχαήλ βασιζόταν σε μεγάλο βαθμό στην αφοσίωση και την υποστήριξη μιας ομάδας αρχόντων της Ολτενίας , οι σημαντικότεροι από τους οποίους ήταν οι Αδελφοί Μπουζέσκου ( Ρουμανικά : Fraţii Buzeşti ) και οι συγγενείς του από την πλευρά της μητέρας του , οι Καντακουζηνοί .
Ετσι προστάτευσε τα συμφέροντά τους καθ 'όλη τη διάρκεια της βασιλείας του .
Για παράδειγμα , πέρασε έναν νόμο που δέσμευε τους δουλοπάροικος σε εδάφη που ανήκουν σε αριστοκράτες .
Από τη σκοπιά της θρησκευτικής δικαιοδοσίας η Συνθήκη της Άλμπα Ιούλια είχε μια άλλη σημαντική συνέπεια : έθετε όλους τους Ορθόδοξους επισκόπους της Τρανσυλβανίας υπό τη δικαιοδοσία της Μητροπολιτικής Εδρας του Τιργκόβιστε .
Την περίοδο αυτή ο Οθωμανικός στρατός , που εδρεύει στο Ρούσε , προετοιμαζόταν να διασχίσει το Δούναβη και ανέλαβε μια μεγάλη επίθεση .
Ο Μιχαήλ αναγκάστηκε γρήγορα να υποχωρήσει και οι Οθωμανικές δυνάμεις άρχισαν να διασχίζουν το Δούναβη στις 4 Αυγούστου 1595 .
Καθώς ο στρατός του ήταν μικρότερος , ο Μιχαήλ απέφυγε να μεταφέρει τη μάχη σε ανοιχτό πεδίο και αποφάσισε να τη δώσει σε ένα βαλτότοπο κοντά στο χωριό Τσιλουγκιρένι , στον ποταμό Nεαίλοφ .
Η Μάχη του Τσιλουγκιρένι ξεκίνησε στις 23 Αυγούστου και ο Μιχαήλ νίκησε τον Οθωμανικό στρατό με επικεφαλής το Σινάν Πασά .
Παρά τη νίκη του υποχώρησε στο χειμερινό στρατόπεδο του στο Στογενέστι επειδή είχε πολύ λίγα στρατεύματα για να αναλάβει ευρείας κλίμακας πόλεμο εναντίον των υπόλοιπων Οθωμανικών δυνάμεων .
Στη συνέχεια ένωσε τις δυνάμεις του με το στρατό 40.000 ανδρών του Σίσιμσουντ Μπάστορυ ( υπό τον Iστβαν Μπότσκαϊ ) και αντεπιτέθηκε στους Οθωμανούς , απελευθερώνοντας τις πόλεις Τιργκόβιστε ( 8 Οκτωβρίου ) , Βουκουρέστι ( 12 Οκτωβρίου ) και Βραΐλα , αποσπώντας προσωρινά τη Βλαχία από την Οθωμανική επικυριαρχία .
Ο αγώνας εναντίον των Οθωμανών συνεχίστηκε το 1596 , όταν ο Μιχαήλ έκανε αρκετές εισβολές νότια του Δούναβη σε Βίντιν , Πλέβεν , Νικόπολη και Μπαμπαντάγκ , όπου βοηθήθηκε από τους ντόπιους Βούλγαρους , κατά την πρώτη εξέγερση του Τίρνοβο .
Στα τέλη του 1596 ο Μιχαήλ αντιμετώπισε μια απροσδόκητη επίθεση από τους Τάταρους , που είχαν καταστρέψει τις πόλεις Βουκουρέστι και Μπουζάου .
Οταν ο Μιχαήλ συγκέντρωσε το στρατό του για να αντεπιτεθεί οι Τάταροι υποχώρησαν γρήγορα και έτσι δεν διεξήχθη μάχη .
Ο Μιχαήλ ήταν αποφασισμένος να συνεχίσει τον πόλεμο εναντίον των Οθωμανών , αλλά δεν του το επέτρεπε η έλλειψη στήριξης του Σιγισμόνδου Μπάτορι και του Ροδόλφου Β΄ .
Στις 7 Ιανουαρίου 1597 ο Χασάν Πασάς διακήρυξε την ανεξαρτησία της Βλαχίας υπό την ηγεμονία του Μιχαήλ , που όμως γνώριζε ότι αυτή ήταν μόνο μια προσπάθεια να τον εκτρέψει από την προετοιμασία για μια μελλοντική επίθεση .
Ο Μιχαήλ ζήτησε εκ νέου την υποστήριξη του Ρούντολφ Β΄ , που συμφώνησε τελικά να στείλει οικονομική βοήθεια στον ηγεμόνα της Βλαχίας .
Στις 9 Ιουνίου 1598 επετεύχθη επίσημη συνθήκη μεταξύ του Μιχαήλ και του Ρούντολφ Β΄ .
Σύμφωνα με τη συνθήκη ο Αυστριακός ηγεμόνας θα έδινε στη Βλαχία αρκετά χρήματα για να διατηρεί στρατό 5.000 ατόμων , καθώς και εξοπλισμό και προμήθειες .
Λίγο μετά την υπογραφή της συνθήκης ο πόλεμος με τους Οθωμανούς επαναλήφθηκε και ο Μιχαήλ πολιόρκησε τη Νικόπολη στις 10 Σεπτεμβρίου 1598 και ανέλαβε τον έλεγχο του Βίντιν .
Ο πόλεμος με τους Οθωμανούς συνεχίστηκε μέχρι τις 26 Ιουνίου 1599 , όταν ο Μιχαήλ , χωρίς πόρους και υποστήριξη για τη συνέχιση της διεξαγωγής του πολέμου , υπέγραψε ειρηνευτική συνθήκη .
Τον Απρίλιο του 1598 ο Σιγισμόνδος παραιτήθηκε από Πρίγκιπας της Τρανσυλβανίας υπέρ του Αυτοκράτορα Ροδόλφου Β΄ ( που ήταν επίσης Βασιλιάς της Ουγγαρίας ) , αναίερσε την απόφασή του τον Οκτώβριο του 1598 και στη συνέχεια παραιτήθηκε και πάλι υπέρ του Καρδινάλιου Αντρέα Μπάτορι , εξαδέλφου του .
Ο Μπάτορι είχε ισχυρούς δεσμούς με τον Πολωνό καγκελάριο και στρατάρχη Γιαν Ζαμόισκι και έθεσε την Τρανσυλβανία υπό την επιρροή του Βασιλιά της Πολωνίας , [ [ Σιγισμούνδος Γ΄ της Πολωνίας|Σιγισμούνδυς Γ΄ Βάσα . Ήταν επίσης έμπιστος σύμμαχος του νέου Μολδαβού Πρίγκιπα Ιερεμία Μοβίλα , ενός από τους μεγαλύτερους εχθρούς του Μιχαήλ .
Ο Μοβίλα είχε εκθρονίσει το Στέφαν Ράζβαν με τη βοήθεια του Πολωνού στρατάρχη Γιαν Ζαμόισκι τον Αύγουστο του 1595 .
Αντιμετωπίζοντας αυτή τη νέα απειλή , ο Μιχαήλ ζήτησε από τον Αυτοκράτορα Ροδόλφο να γίνει επικυρίαρχος της Βλαχίας .
Στις 25 Σεπτεμβρίου ( 5 Οκτωβρίου ) ο Μπάτορι εξέδωσε τελεσίγραφο ζητώντας από το Μιχαήλ να εγκαταλείψει το θρόνο του .
Ο Μιχαήλ αποφάσισε αμέσως να του επιτεθεί για να αποτρέψει την εισβολή .
Θα περιγράψει αργότερα τα γεγονότα : Ξεσηκώθηκα με τη χώρα μου , τα παιδιά μου , παίρνοντας τη σύζυγό μου και όλα όσα είχα και με το στρατό μου [ βαδίσαμε στην Τρανσυλβανία ] , έτσι ώστε ο εχθρός να μη με τσακίσει εδώ . Έφυγε από το Tιργκόβιστε στις 2 Οκτωβρίου και στις 9 Οκτωβρίου είχε φτάσει στο Πρέιμερ στη νότια Τρανσυλβανία , όπου συναντήθηκε με απεσταλμένους από την πόλη του Μπρασόβ .
Εξασφαλίζοντας την πόλη , προχώρησε στην Τσάρτα , όπου ένωσε τις δυνάμεις του με τους Σεκελι .
Στις 18 Οκτωβρίου ο Μιχαήλ κατήγαγε μια αποφασιστική νίκη εναντίον του στρατού του πρίγκιπα-καρδιναλίου Αντρέα Μπάτορι στη Μάχη του Σέλιμπαρ , κερδίζοντας τον έλεγχο της Τρανσυλβανίας .
Καθώς υποχωρούσε από τη μάχη , ο Αντρέα Μπάτορι σκοτώθηκε από ένα αντίπαλόο του Σέκελι στις 3 Νοεμβρίου κοντά στο Σαντόμινιτς και ο Μιχαήλ του παρείχε πριγκηπική ταφή στο Ρωμαιοκαθολικό Καθεδρικό της Άλμπα Ιούλια .
Με τον εχθρό του νεκρ , ο Μιχαήλ μπήκε στην πρωτεύουσα της Τρανσυλβανία Άλμπα Ιούλια και πήρε τα κλειδιά του φρουρίου από τον επίσκοπο Δημήτριο Νάπραγκι , γεγονός που αργότερα απεικονίστηκε ως βαρυσήμαντο στη Ρουμανική ιστοριογραφία .
Ο ιστορικός Iστβαν Σαμόσκοζι , Αρχεοφύλακας εκείνη την εποχή , κατέγραψε το γεγονός με μεγάλη λεπτομέρεια . Έγραψε επίσης ότι δύο μέρες πριν από τη σύνοδο της Δίαιτας στις 10 Οκτωβρίου οι Τρανσυλβανόφωνοι ευγενείς εξέλεξαν το Μιχαήλ το βοεβόδα ως Πρίγκιπα της Τρανσυλβανίας .
Οταν συνήλθε η Δίαιτα ο Μιχαήλ ζήτησε από τις γενικές τάξεις να ορκιστούν πίστη στον Αυτοκράτορα Ροδόλφο , κατόπιν στον εαυτό του και τρίτον στο γιο του .
Ακόμη και αν αναγνωρίστηκε από τη Δίαιτα της Τρανσυλβανίας ως μόνο αυτοκρατορικός κυβερνήτης υποτελής στον Αυτοκράτορα , ήταν ωστόσο ηγέτης της Τρανσυλβανίας .
Στην Τρανσυλβανία ο Μιχαήλ χρησιμοποιούσε την ακόλουθη υπογραφή στα επίσημα έγγραφα : Michael Valachiae Transalpinae Woivoda , Sacrae Caesareae Regiae Majestatis Counteriarius per Transylvaniam Locumtenens , cis transylvaniam partium eius super exercitu Generalis Capitaneus ( `` Μιχαήλ , βοεβόδας της Βλαχίας , σύμβουλος της Αυτού Μεγαλειότητας του Αυτοκράτορα Και Βασιλιά , αντιπρόσωπός του στην Τρανσυλβανία και Γενικός Δοικητής των στρατευμάτων του της Τρανσυλβανίας '' ) Όταν ο Μιχαήλ εισήλθε στην Τρανσυλβανία δεν απελευθέρωσε αμέσως ή δεν χορήγησε δικαιώματα στους Ρουμάνους κατοίκους , που ήταν κυρίως αγρότες , αλλά , παρ 'όλα αυτά , αποτελούσαν σημαντικό ποσοστό του πληθυσμού .
Ο Μιχαήλ επέδειξε την υποστήριξή του διατηρώντας την Ένωση των Τριών Εθνών , που αναγνώριζε μόνο τα παραδοσιακά δικαιώματα και προνόμια των Ούγγρων , των Σέκελι και των Σαξόνων , αλλά δεν αναγνώριζε τα δικαιώματα των Ρουμάνων .
Δεν υπάρχει καμία ένδειξη ότι ο Μιχαήλ θέλησε οι Ρουμάνοι της Τρανσυλβανίας να διαδραματίσουν έναν πολιτικό ρόλο .
Πράγματι , ενώ έφερε μερικούς από τους βοηθούς του της Βλαχίας στην Τρανσυλβανία , κάλεσε επίσης μερικούς Σέκελι και άλλους Ούγγρους της Τρανσυλβανίας να βοηθήσουν στη διοίκηση της Βλαχίας , όπου ήθελε να μεταφέρει το πολύ πιο προηγμένο φεουδαρχικό σύστημα της Τρανσυλβανίας .
Ο Μιχαήλ άρχισε να διαπραγματεύεται με τον Αυτοκράτορα στην επίσημη θέση του στην Τρανσυλβανία .
Ο τελευταίος ήθελε το Πριγκηπάτο υπό άμεση Αυτοκρατορική κυριαρχία με το Μιχαήλ ως κυβερνήτη .
Ο βοεβόδας της Βλαχίας , από την άλλη , ήθελε τον τίτλο του Πρίγκηπα της Τρανσυλβανίας για τον εαυτό του και διεκδικούσε επίσης την περιοχή του Πάρτιουμ ( Δυτική Τρανσυλβανία ) .
Ο Μιχαήλ , ωστόσο , ήταν διατεθειμένος να αναγνωρίσει την επικυριαρχία των Αψβούργων .
Ο Πρίγκιπας της Μολδαβίας Ιερεμίας Μοβίλα ήταν από παλιά εχθρός του Μιχαήλ , έχοντας υποκινήσει τον Αντρέα Μπάτορι να στείλει στο Μιχαήλ το τελεσίγραφο που απαιτούσε την παραίτησή του .
Ο αδελφός του , Συμεών Μοβίλα διεκδικούσε το θρόνο της Βλαχίας για τον εαυτό του και χρησιμοποιούσε τον τίτλο του Βοεβόδα από το 1595 .
Γνωρίζοντας την απειλή που εκπροσωπούσαν οι Μοβίλα , ο Μιχαήλ είχε ιδρύσει το Βανάτο του Μπουζάου και της Βραϊλας τον Ιούλιο του 1598 και ο νέος μπαν επιφορτίσθηκε με τη συνεχή παρακολούθηση των κινήσεων των Μολδαβών , των Τατάρων και των Κοζάκων , παρόλο που ο Μιχαήλ σχεδίαζε μια εκστρατεία στη Μολδαβία για αρκετά χρόνια .
Στις 28 Φεβρουαρίου ο Μιχαήλ συναντήθηκε με Πολωνούς απεσταλμένους στο Μπρασόβ . Ήταν πρόθυμος να αναγνωρίσει τον Πολωνό Βασιλιά ως επίκυρίαρχό του με αντάλλαγμα το στέμμα της Μολδαβίας και την αναγνώριση του κληρονομικού δικαιώματος των αρρένων κληρονόμων του επί των τριών πριγκιπάτων , Τρανσυλβανίας , Μολδαβίας και Βλαχίας .
Αυτό όμως δεν καθυστέρησε σημαντικά την επίθεσή του .
Στις 14 Απριλίου 1600 τα στρατεύματα του Μιχαήλ εισήλθαν στη Μολδαβία από πολλά σημεία , με τον ίδιο τον Πρίγκιπα να ηγείται του κύριου πλήγματος στο Τρότους και στο Ρόμαν . Έφτασε στην πρωτεύουσα Ιάσιο στις 6 Μαΐου .
Η φρουρά παρέδωσε το κάστρο την επόμενη μέρα και οι δυνάμεις του Μιχαήλ πρόφθασαν το διαφεύγοντα Ιερεμία Μοβίλα , που γλύτωσε τη σύλληψή του μόνο θυσιάζοντας τον οπισθοφύλακά του .
Ο Μοβίλα βρήκε καταφύγιο στο κάστρο του Χοτίν μαζί με την οικογένειά του , μια χούφτα πιστών βογιάρων και τον πρώην Πρίγκιπα της Τρανσγυαλβανίας , Σιγισμόνδο Μπάτορι .
Οι Μολδαβοί στρατιώτες στο κάστρο λιποτάχτησαν , αφήνοντας ένα μικρό Πολωνικό απόσπασμα ως μοναδικό υπερασπιστή .
Κάποια στιγμή πριν από τις 11 Ιουνίου , ο Μοβίλα κατάφερε να ξεφύγει νύχτα από τα τείχη και περνώντας το Δνείστερο στο στρατόπεδο του στρατάρχη Στάνισλαβ Ζολκιέβσκι .
Τα γειτονικά κράτη θορυβήθηκαν από αυτή την ανατροπή της ισορροπίας δυνάμεων , ιδιαίτερα οι Ούγγροι ευγενείς στην Τρανσυλβανία , που εξεγέρθηκαν κατά του Μιχαήλ .
Με τη βοήθεια του Μπάστα νίκησαν το Μιχαήλ στη Μάχη του Μιρισλάου , αναγκάζοντας τον πρίγκιπα να εγκαταλείψει την Τρανσυλβανία μαζί με όσα στρατεύματά του του απέμεναν πιστά . Ένας Πολωνικός στρατός με επικεφαλής το Γιαν Ζαμόισκι εκδίωξε τους Βλάχους από τη Μολδαβία και νίκησε το Μιχαήλ στο Νιένι , το Τσέπτουρα και το Μπουτσόβ .
Ο Πολωνικός στρατός μπήκε επίσης στην ανατολική Βλαχία και εγκατέστησε κυβερνήτη το Συμεών Μοβίλα .
Δυνάμεις πιστές στο Μιχαήλ παρέμειναν μόνο στην Ολτενία .
Ο Μιχαήλ ζήτησε ξανά βοήθεια από τον Αυτοκράτορα Ροδόλφο κατά την επίσκεψή του στην Πράγα μεταξύ 23 Φεβρουαρίου και 5 Μαρτίου 1601 , που του δόθηκε όταν ο αυτοκράτορας άκουσε ότι ο Στρατηγός Τζόρτζο Μπάστα είχε χάσει τον έλεγχο της Τρανσυλβανίας από τους Ούγγρους ευγενείς , με επικεφαλής το Σιγισμόνδο Μπάτορι , που αποδεχόταν την Οθωμανική προστασία .
Εν τω μεταξύ , δυνάμεις πιστές στο Μιχαήλ στη Βλαχία με επικεφαλής το γιο του , Νικολάι Πατράσκου , εκδίωξαν το Συμεών Μοβίλα από τη Μολδαβία και ήταν έτοιμοι να ξαναεισβάλουν στην Τρανσυλβανία .
Ο Μιχαήλ , συμμαχώντας με το Μπάστα , νίκησε τον Ουγγρικό στρατό στη Μάχη του Γκουρουσλίου .
Λίγες μέρες αργότερα ο Μπάστα , που επιζητούσε να ελέγχει ο ίδιος την Τρανσυλβανία , προέβη στη δολοφονία του Μιχαήλ με τη διαταγή του Αυτοκράτορα των Αψβούργων . Έλαβε χώρα κοντά στο Κάμπια Τουρζίι στις 9 Αυγούστου 1601 .
Σύμφωνα με το Ρουμάνο ιστορικό Κονσταντίν Γ.
Τζουρέσκου : Η διακυβέρνηση του Μιχαήλ του Γενναίου , με τη ρήξη του με την Οθωμανική κυριαρχία , τις τεταμένες σχέσεις με άλλες Ευρωπαϊκές δυνάμεις και την ηγεσία των τριών κρατών , θεωρήθηκε σε μεταγενέστερες περιόδους ως πρόδρομος μιας σύγχρονης Ρουμανίας , θέση που υποστηρίχθηκε πολύ έντονα από το Nικολάε Μπιλτσέσκου .
Αυτή η θεωρία έγινε σημείο αναφοράς για τους εθνικιστές , καθώς και καταλύτης για διάφορες Ρουμανικές δυνάμεις για την επίτευξη ενός ενιαίου Ρουμανικού κράτους .
Από τους Ρουμάνους εθνικιστές θεωρήθηκε ένας από τους μεγαλύτερους εθνικούς ήρωες της Ρουμανίας .
Ο πρίγκιπας άρχισε να εκλαμβάνεται ως ενοποιητής προς τα μέσα του 19ου αιώνα .
Μια τέτοια ερμηνεία λείπει εντελώς από την ιστοριογραφία των χρονικογράφων του 17ου αιώνα και ακόμη και από εκείνη της Σχολής της Τρανσυλβανίας γύρω στο 1800 .
Αυτό που τόνισαν , εκτός από την εξαιρετική προσωπικότητα του ίδιου του Μιχαήλ , ήταν η ιδέα της Χριστιανοσύνης και οι στενές σχέσεις τυ με τον Αυτοκράτορα Ροδόλφο .
Η φιλοδοξία του κατακτητή αναφερεται επίσης συχνά ως κίνητρο για τη δράση του , καταλαμβάνοντας στο ερμηνευτικό σχήμα τη θέση που αργότερα κατέλαβε η Ρουμανική ιδέα .
Στα γραπτά του Μολδαβού χρονικογράφου Μίρον Κοστίν ο Μιχαήλ ο Γενναίος εμφανίζεται στο ρόλο του κατακτητή της Τρανσυλβανίας και της Μολδαβίας , `` αιτία πολλών αιματοχυσιών μεταξύ Χριστιανών '' και χωρίς ιδιαίτερη εκτίμηση ακόμη και από τους δικούς του Βλάχους : `` Οι Βλάχοι κουράστηκαν από τη φιλοπόλεμη κυβέρνηση του Βοεβόδα Μιχαήλ '' .
Η άποψη των ίδιων των Βλάχων εντοπίζεται στην Ιστορία των Πριγκίπων της Βλαχίας , που αποδίδεται στο χρονικογράφο Ράντου Ποπέσκου ( 1655-1729 ) , που συνδέει αδιακρίτως όλους τους αντιπάλους του Μιχαήλ , Ρουμάνους και αλλοδαπούς : `` Υπέταξε τους Τούρκους , τους Μολδαβούς και τους Ούγγρους στην κυριαρχία του , σαν να ήταν γαϊδούρια του '' .
Η γραφική έκφραση χρησιμεύει μόνο για να επιβεβαιώσει την απουσία οποιασδήποτε Ρουμανικής ιδέας .
Ο Σαμουήλ Μίκου , μέλος της Σχολής της Τρανσυλβανίας , αναφέρει στο έργο του Σύντομη Εξήγηση της Ιστορίας των Ρουμάνων ( που γράφτηκε στη δεκαετία του 1790 ) : « Το έτος 1593 , ο Μιχαήλ , που ονομάζεται ο Γενναίος , ανέλαβε την ηγεμονία της Βλαχίας . Ήταν ένας μεγάλος πολεμιστής ο οποίος πολέμησε τους Τούρκους και νίκησε τους Τρανσυλβανούς .
Και πήρε την Τρανσυλβανία και την έδωσε στον Αυτοκράτορα Ροδόλφο » .
Ο Πέτρε Π.
Παναϊτέσκου δηλώνει ότι κατά την εποχή του Μιχαήλ η έννοια του Ρουμανικού έθνους και η επιθυμία για ενοποίηση δεν υπήρχαν ακόμη .
Ο Α.
Ν.
Ξένοπολ αναφέρει σαφώς την απουσία οποιουδήποτε εθνικού στοιχείου στην πολιτική του Μιχαήλ , υποστηρίζοντας ότι η έλλειψη επιθυμίας του να συνενώσει τις διοικήσεις των πριγκιπάτων απέδειξε ότι οι ενέργειές του δεν είχαν κίνητρο μια τέτοια έννοια .