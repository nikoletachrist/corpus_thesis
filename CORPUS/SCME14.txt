Το αίτιο της πολλαπλής σκλήρυνσης είναι άγνωστο , ωστόσο πιστεύεται ότι μπορεί να προκληθεί ως αποτέλεσμα κάποιου συνδυασμού περιβαλλοντικών παραγόντων , όπως μολυσματικών παραγόντων και γενετικής .
Οι θεωρίες επιχειρούν να συνδυάσουν τα δεδομένα σε πιθανές εξηγήσεις , αλλά καμία δεν έχει αποδειχτεί οριστική .
Αν και υπάρχει μία σειρά περιβαλλοντικών παραγόντων και παρόλο που μερικοί είναι εν μέρει τροποποιήσιμοι , απαιτείται περαιτέρω έρευνα για να καθοριστεί εάν η εξάλειψή τους μπορεί να αποτρέψει την πολλαπλή σκλήρυνση .
Η πολλαπλή σκλήρυνση είναι πιο συνηθισμένη σε ανθρώπους που ζουν μακριά από τον ισημερινό , αν και υπάρχουν εξαιρέσεις .
Αυτές οι εξαιρέσεις περιλαμβάνουν εθνοτικές ομάδες που διατρέχουν χαμηλό κίνδυνο και βρίσκονται μακριά από τον ισημερινό όπως οι Σάμι , οι Αμερινδιάνοι , οι Καναδοί Χουτερίτες , οι Μαορί της Νέας Ζηλανδίας και οι Ινουίτ του Καναδά , καθώς και ομάδες που διατρέχουν σχετικά υψηλό κίνδυνο κοντά στον ισημερινό όπως οι Σαρδίνιοι , οι Παλαιστίνιοι και οι Παρσί .
Το αίτιο γι ' αυτό το γεωγραφικό μοτίβο δεν είναι ξεκάθαρο .
Ενώ η αναλογία της συχνότητας βορρά-νότου μειώνεται , από το 2010 εξακολουθεί να υφίσταται .
Η πολλαπλή σκλήρυνση είναι πιο συνηθισμένη σε περιοχές με βορειοευρωπαίους πληθυσμούς και η γεωγραφική απόκλιση μπορεί απλώς να αντανακλά την παγκόσμια διανομή αυτών των πληθυσμών υψηλού κινδύνου .
Η μειωμένη έκθεση στο ηλιακό φως που οδηγεί σε μειωμένη παραγωγή βιταμίνης D έχει επίσης προταθεί σαν εξήγηση .
Μία σχέση μεταξύ της εποχής της γέννησης και της πολλαπλής σκλήρυνσης υποστηρίζει αυτή την ιδέα , με λιγότερους ανθρώπους που έχουν γεννηθεί στο βόρειο ημισφαίριο τον Νοέμβριο συγκριτικά με τον Μάιο να έχουν νοσήσει αργότερα στη ζωή τους .
Οι περιβαλλοντικοί παράγοντες μπορεί να παίζουν ρόλο κατά τη διάρκεια της παιδικής ηλικίας , με αρκετές μελέτες να έχουν καταλήξει ότι οι άνθρωποι που μετακομίζουν από μία διαφορετική περιοχή του κόσμου πριν από την ηλικία των 15 ετών αποκτούν τον κίνδυνο της νέας περιοχής για πολλαπλή σκλήρυνση .
Εάν η μετανάστευση λάβει χώρα μετά την ηλικία των 15 ετών , ωστόσο , το άτομο διατηρεί τον κίνδυνο που αντιστοιχεί στην πατρίδα του .
Υπάρχουν κάποιες αποδείξεις ότι η επίδραση της μετακόμισης μπορεί να συνεχίζει να ισχύει για άτομα άνω των 15 ετών .
Η πολλαπλή σκλήρυνση δεν θεωρείται κληρονομική ασθένεια , ωστόσο έχει αποδειχθεί ότι μία σειρά γενετικών παραλλαγών αυξάνει τον κίνδυνο .
Υπάρχουν υψηλότερες πιθανότητες στους συγγενείς ενός ατόμου που πάσχει , με τον κίνδυνο να είναι μεγαλύτερος μεταξύ εκείνων που έχουν πιο στενή συγγένεια .
Στην περίπτωση των μονοζυγωτικών διδύμων επηρεάζονται και τα δύο αδέλφια περίπου το 30 % των περιπτώσεων , ενώ το ποσοστό είναι περίπου 5 % για τα μη μονοζυγωτικά δίδυμα και 2,5 % για τα αδέλφια που πάσχουν , με χαμηλότερο ποσοστό για τα ετεροθαλή αδέλφια .
Στην περίπτωση που πάσχουν και οι δύο γονείς , ο κίνδυνος για τα παιδιά τους είναι 10 φορές μεγαλύτερος από εκείνον του γενικού πληθυσμού .
Η πολλαπλή σκλήρυνση είναι επίσης πιο συνηθισμένη σε μερικές εθνοτικές ομάδες απ ' ό , τι σε άλλες .
Συγκεκριμένα γονίδια που έχουν συνδεθεί με την πολλαπλή σκλήρυνση περιλαμβάνουν τις διαφορές στο σύστημα του ανθρώπινου αντιγόνου λευκοκυττάρων ( HLA ) —μίας ομάδας γονιδίων στο χρωμόσωμα 6 που λειτουργεί ως το μείζον σύμπλεγμα ιστοσυμβατότητας ( MHC ) .
Αυτές οι αλλαγές στην περιοχή του HLA σχετίζονται με την ευπάθεια , είναι γνωστές εδώ και πάνω από τριάντα χρόνια , και επιπλέον αυτή η ίδια περιοχή έχει ενοχοποιηθεί για την ανάπτυξη άλλων αυτοάνοσων ασθενειών όπως ο διαβήτης τύπου I και ο συστημικός ερυθηματώδης λύκος .
Το πιο σταθερό εύρημα είναι η συσχέτιση μεταξύ της πολλαπλής σκλήρυνσης και των αλληλόμορφων του μείζονος συμπλέγματος ιστοσυμβατότητας , που ορίζονται ως DR15 και DQ6 .
Και άλλες θέσεις έχουν επίσης επιδείξει προστατευτική επίδραση , όπως οι HLA-C554 και HLA-DRB1 * 11 .
Συνολικά , έχει εκτιμηθεί ότι οι αλλαγές του HLA αναλογούν για το 20 έως 60 % της γενετικής προδιάθεσης .
Οι σύγχρονες μέθοδοι γενετικής ( μελέτες σύνδεσης στο σύνολο του γονιδιώματος ) έχουν ανακαλύψει τουλάχιστον δώδεκα άλλα γονίδια εκτός από τη θέση του HLA , που αυξάνουν ελαφρώς την πιθανότητα πολλαπλής σκλήρυνσης .
Πολλά μικρόβια έχουν προταθεί ως ερεθίσματα εκδήλωσης της ΠΣ μα κανένα τους δεν έχει επιβεβαιωθεί .
Η μετακίνηση ενός ανθρώπου σε μικρή ηλικία από μία τοποθεσία στον κόσμο σε μία άλλη μεταβάλλει το μετέπειτα ρίσκο εκδήλωσης ΠΣ .
Μια πιθανή εξήγηση για το φαινόμενο αυτό βρίσκεται στο ότι κάποιου είδους μόλυνση , που παράγεται από ένα ευρέως διαδεδομένο μικρόβιο αντί για κάποιο σπάνιο , σχετίζεται με την εν λόγω ασθένεια .
Οι μηχανισμοί που έχουν προταθεί συμπεριλαμβάνουν την υπόθεση της υγιεινής και την υπόθεση του επιπολασμού .
Η υπόθεση της υγιεινής προτείνει ότι η έκθεση σε συγκεκριμένους μολυσματικούς παράγοντες στα πρώτα στάδια της ζωής δρα προστατευτικά και ότι η ασθένεια αποτελεί απόκριση σε μία μετέπειτα περίπτωση επαφής του οργανισμού με τέτοιους μολυσματικούς παράγοντες .
Η υπόθεση του επιπολασμού προτείνει ότι η ασθένεια οφείλεται σε έναν μολυσματικό παράγοντα που συναντάται συχνότερα σε περιοχές όπου η ΠΣ είναι συχνή και όπου προκαλεί μία συνεχόμενη μόλυνση χωρίς συμπτώματα στα περισσότερα άτομα .
Μόνο σε λίγες περιπτώσεις και ύστερα από πολλά χρόνια προκαλεί απομυελίνωση .
Η υπόθεση της υγιεινής έχει δεχτεί μεγαλύτερη υποστήριξη από εκείνη του επιπολασμού .
Τα στοιχεία που υποστηρίζουν ότι αιτία της ασθένειας αποτελεί ιός περιλαμβάνουν : την παρουσία ολιγοκλωνικών ζωνών στον εγκέφαλο και το εγκεφαλονωτιαίο υγρό των περισσότερων ατόμων με ΣΚΤ , το συσχετισμό πολυάριθμων ιών με την ανθρώπινη απομυελίνωση λόγω της εγκεφαλομυελίτιδας , και την εμφάνιση απομυελίνωσης σε ζώα που προκαλείται από κάποια ιογενή μόλυνση .
Οι ανθρώπινοι ερπητοϊοί αποτελούν υποψήφια ομάδα ιών . Άτομα που δεν έχουν μολυνθεί ποτέ από τον ιό Έπσταϊν-Μπαρ αντιμετωπίζουν μειωμένο κίνδυνο να προσβληθούν από ΣΚΤ , ενώ όσα άτομα έχουν μολυνθεί από τον ιό όταν ήταν νεαροί ενήλικες αντιμετωπίζουν μεγαλύτερο κίνδυνο από όσα είχαν προσβληθεί σε μικρότερες ηλικίες .
Αν και θεωρείται από ορισμένους ότι αυτό το φαινόμενο αντιτίθεται στην υπόθεση της υγιεινής , διότι τα μη-μολυσμένα άτομα έχουν πιθανώς βιώσει καλύτερες συνθήκες υγιεινής καθώς μεγαλώνουν , άλλοι πιστεύουν ότι δεν υφίσταται αντίθεση επειδή το ερέθισμα για την εκδήλωση της ασθένειας είναι μία πρώτη έκθεση στον ιό που την προκαλεί , σε σχετικά όψιμο στάδιο της ζωής του ατόμου . Άλλες ασθένειες που μπορεί να σχετίζονται είναι η ιλαρά , παρωτίτιδα και η ερυθρά . Έχει αποδειχτεί ότι το κάπνισμα αποτελεί ανεξάρτητο παράγοντα κινδύνου εμφάνισης ΠΣ .
Το άγχος ενδέχεται να αποτελεί παράγοντα κινδύνου , αν και τα στοιχεία που υποστηρίζουν κάτι τέτοιο είναι ανεπαρκή . Έχει γίνει αξιολόγηση του συσχετισμού με την έκθεση σε εργασιακούς κινδύνους και τοξίνες—κυρίως δυαλύτες— , χωρίς όμως να καταλήξει σε ξεκάθαρα συμπεράσματα .
Αν και ο εμβολιασμός εξετάστηκε ως αιτιατός παράγοντας , οι περισσότερες έρευνες δεν έδειξαν κάποιο συσχετισμό . Έχουν εξεταστεί πολλοί ακόμη πιθανοί παράγοντες κινδύνου , όπως η διατροφή και η πρόσληψη ορμονών .
Ωστόσο , ο συσχετισμός τους με την ασθένεια είναι « ισχνός και μη πειστικός » .
Η ουρική αρθρίτιδα παρουσιάζεται πιο σπάνια από το αναμενόμενο σε άτομα με ΣΚΤ , ενώ έχουν παρατηρηθεί μικρότερα επίπεδα ουρικού οξέως σε άτομα με ΣΚΤ .
Αυτό οδήγησε στη θεωρία ότι το ουρικό οξύ δρα προστατευτικά , αν και ο ακριβής του ρόλος παραμένει άγνωστος .
Τα τρία κύρια χαρακτηριστικά της ΠΣ είναι ο σχηματισμός αλλοιώσεων στο κεντρικό νευρικό σύστημα ( οι οποίες ονομάζονται επίσης πλάκες ) , φλεγμονή και καταστροφή του περιβλήματος μυελίνης των νευρώνων .
Αυτά τα χαρακτηριστικά αλληλεπιδρούν με έναν περίπλοκο τρόπο που δεν έχει γίνει ακόμα πλήρως κατανοητός , προκαλώντας τη διάσπαση του νευρικού ιστού και αυτός με τη σειρά του τις ενδείξεις και τα συμπτώματα της ασθένειας .
Επίσης , ΠΣ θεωρείται ανοσιακή διαταραχή που αναπτύσσεται από μια αλληλεπίδραση μεταξύ των γονιδίων ενός ατόμου και προς το παρόν απροσδιόριστων περιβαλλοντικών αιτιών .
Η βλάβη θεωρείται ότι προκαλείται , τουλάχιστον εν μέρει , λόγω της επίθεσης που πραγματοποιεί το ανοσοποιητικό σύστημα του ίδιου του ασθενούς κατά το νευρικό του σύστημα .
Το όνομα πολλαπλή σκλήρυνση κατά πλάκας αναφέρεται στις ουλές ( σκλήρυνση –γνωστές ευρύτερα ως πλάκες ή αλλοιώσεις ) που σχηματίζονται στο νευρικό σύστημα .
Οι αλλοιώσεις αυτές επηρεάζουν πιο συχνά τη λευκή ουσία το οπτικό νεύρο , το εγκεφαλικό στέλεχος , τα βασικά γάγγλια και το νωτιαίο μυελό ή τις οδούς της λευκής ύλης κοντά στις πλευρικές αμυγδαλές .
Ο ρόλος των κυττάρων της λευκής ουσίας είναι να μεταφέρουν σήματα ανάμεσα στις περιοχές του εγκεφάλου όπου βρίσκεται η φαιά ουσία , στην οποία γίνεται η επεξεργασία , όπως και στο υπόλοιπο σώμα .
Το περιφερειακό νευρικό σύστημα σπανίως παίρνει μέρος σε αυτή τη διαδικασία .
Πιο συγκεκριμένα , κατά την ΠΣ προκύπτει απώλεια ολιγοδενδροκυττάρων , των κυττάρων που ευθύνονται για τη δημιουργία και τη διατήρηση ενός στρώματος λίπους – γνωστό ως περίβλημα μυελίνης— το οποίο βοηθάει τους νευρώνες στη μεταφορά των ηλεκτρικών σημάτων ( δυναμικών ενέργειας ) .
Αυτό οδηγεί στη μείωση ή ακόμα και την ολική απώλεια μυελίνης , όπως και στην αποσύνθεση των αξόνων των νευρώνων , καθώς εξελίσσεται η πορεία της ασθένειας . Όταν η μυελίνη χάνεται , ο νευρώνας αδυνατεί πλέον να μεταδώσει ηλεκτρικά σήματα .
Αν και μία διαδικασία επανόρθωσης που ονομάζεται επαναμυελίνωση λαμβάνει χώρα στα πρώιμα στάδια της ασθένειας , τα ολιγοδενδροκύτταρα αδυνατούν να αναδομήσουν τελείως το περίβλημα μυελίνης του κυττάρου .
Οι επαναλαμβανόμενες προσβολές οδηγούν σε διαδοχικά λιγότερο αποτελεσματικές επαναμυελινώσεις , μέχρι που μια πλάκα που μοιάζει με ουλή συσσωρεύεται γύρω από τους τραυματισμένους άξονες .
Αυτές οι ουλές αποτελούν την προέλευση των συμπτωμάτων κατά τη διάρκεια μιας προσβολής και η απεικόνιση μαγνητικού συντονισμού ( MRI ) συχνά εμφανίζει περισσότερες από δέκα νέες πλάκες .
Αυτό ενδεχομένως να υποδηλώνει ότι υπάρχει ένας αριθμός αλλοιώσεων κάτω από τον οποίο ο εγκέφαλος μπορεί να επιδιορθώνεται χωρίς να προκαλούνται αξιοσημείωτες επιπτώσεις .
Μία άλλη διαδικασία που εμπλέκεται στη δημιουργία αλλοιώσεων είναι η αντικανονική αύξηση στον αριθμό των αστροκυττάρων λόγω της καταστροφής των κοντινών νευρώνων . Έχει πραγματοποιηθεί περιγραφή αρκετών μοτίβων αλλοιώσεων .
Εκτός της απομυελίνωσης , η άλλη ένδειξη της ασθένειας είναι η φλεγμονή .
Ταιριάζοντας σε μια ανοσολογική εξήγηση , η διαδικασία δημιουργίας της φλεγμονής προκαλείται από κύτταρα T , ένα είδος λεμφοκυττάρου που παίζει έναν σημαντικό ρόλο στις άμυνες του σώματος .
Τα κύτταρα T εισχωρούν στον εγκέφαλο μέσω διασπάσεων στο φράγμα αίματος-εγκεφάλου .
Τα κύτταρα T αναγνωρίζουν τη μυελίνη ως ξένο σώμα και της επιτίθενται , εξηγώντας κατά αυτόν τον τρόπο γιατί τα συγκεκριμένα κύτταρα αποκαλούνται « αυτοαντιδραστικά λεμφοκύτταρα » .
Η επίθεση κατά της μυελίνης πυροδοτεί διαδικασίες δημιουργίας φλεγμονών που αποτελούν ερέθισμα για άλλα κύτταρα του ανοσοποιητικού και για την απελευθέρωση διαλυτών παραγόντων όπως είναι οι κυτοκίνες και τα αντισώματα .
Η επιπλέον διάλυση του φράγματος αίματος-εγκεφάλου με την σειρά της προκαλεί ένα πλήθος άλλων βλαβερών επιπτώσεων όπως το οίδημα , ενεργοποίηση μακροφάγων και περαιτέρω ενεργοποίηση κυτοκινών και άλλων καταστροφικών πρωτεϊνών .
Η φλεγμονή δύναται να μειώσει τη μεταβίβαση πληροφοριών ανάμεσα στους νευρώνες με τουλάχιστον τρεις τρόπους .
Οι διαλυτοί παράγοντες που απελευθερώνονται ενδέχεται να σταματήσουν την νευρομετάδοση των νευρώνων άθικτων .
Αυτοί οι παράγοντες ενδέχεται να οδηγήσουν ή να εντείνουν την απώλεια μυελίνης ή να προκαλέσουν την ολοκληρωτική κατάρρευση του άξονα .
Το φράγμα αίματος-εγκεφάλου αποτελεί μέρος του συστήματος τριχοειδών αγγείων που εμποδίσει την είσοδο των Τ κυττάρων στο κεντρικό νευρικό σύστημα .
Μπορεί να κατασταθεί διαπερατό στους τύπους των κυττάρων που είναι δευτερεύοντα μόλυνσης από ιό ή βακτήρια .
Αφού το φράγμα επιδιορθώσει τον εαυτό του , συνήθως μία φορά αφού καθαριστεί η μόλυνση , ενδέχεται να παραμείνουν παγιδευμένα κύτταρα Τ εντός του εγκεφάλου .
Η διάγνωση της σκλήρυνσης κατά πλάκας συνήθως βασίζεται στις ενδείξεις και τα συμπτώματα που παρουσιάζονται , σε συνδυασμό με την βοήθεια ιατρικής απεικόνισης και εργαστηριακών δοκιμών .
Μπορεί να είναι δύσκολο έργο , ειδικά στα πρώτα στάδια , επειδή οι ενδείξεις και τα συμπτώματα ίσως είναι παρόμοια με εκείνα άλλων ιατρικών επιπλοκών .
Τα κριτήρια ΜακΝτόναλντ , τα οποία εστιάζουν σε κλινικά , εργαστηριακά και ραδιολογικά στοιχεία της παρουσίας αλλοιώσεων σε διαφορετικούς χρόνους και περιοχές , αποτελούν την πιο συχνή μέθοδο διάγνωσης , ενώ τα κριτήρια Σουμάκερ και τα κριτήρια Πόσερ διατηρούν μια κυρίως ιστορική σημασία .
Αν και τα παραπάνω κριτήρια επιτρέπουν τη μη επεμβατική διάγνωση , δηλώνεται από ορισμένους ότι η μόνη οριστική απόδειξη είναι μια νεκροψία ή βιοψία όπου εντοπίζεται το είδος των αλλοιώσεων που εμφανίζει η ΠΣ .
Αν κάποιο άτομο έχει υποστεί ξεχωριστά επεισόδια νευρολογικών συμπτωμάτων χαρακτηριστικών της ΠΣ , τα κλινικά δεδομένα ενδέχεται να αρκούν για τη διάγνωσή της .
Στην περίπτωση ατόμων που λαμβάνουν ιατρική περίθαλψη ύστερα από μία μόνο προσβολή , χρειάζονται άλλου είδους εξετάσεις .
Τα διαγνωστικά εργαλεία που χρησιμοποιούνται συχνότερα είναι η νευροαπεικόνιση , η ανάλυση του εγκεφαλονωτιαίου υγρού και προκλητά δυναμικά .
Η απεικόνιση μαγνητικού συντονισμού του εγκεφάλου και της σπονδυλικής στήλης μπορεί να δείξει περιοχές απομυελίνωσης ( αλλοιώσεις ή πλάκες ) .
Το γαδολίνιο μπορεί να χορηγηθεί ενδοφλέβια ως σκιαγραφική ουσία για να επιτονίσει ενεργές πλάκες και , μέσω της απαλοιφής , να εμφανίσει την ύπαρξη ιστορικών αλλοιώσεων που δεν σχετίζονται με τα συμπτώματα κατά τη στιγμή της αξιολόγησης .
Το εγκεφαλονωτιαίου υγρό που λαμβάνεται από οσφυονωτιαία παρακέντηση μπορεί να προσφέρει στοιχεία χρόνιας φλεγμονής στο κεντρικό νευρικό σύστημα .
Το εγκεφαλονωτιαίου υγρό υποβάλλεται σε εξέταση για ολιγοκλωνικές ζώνες IgG σε ηλεκτροφόρηση , οι οποίες αποτελούν τους δείκτες φλεγμονής που συναντώνται στο 75–85 % των ανθρώπων που πάσχουν από ΠΣ .
Το νευρικό σύστημα υπό τη ΠΣ μπορεί να ανταποκρίνεται λιγότερο ενεργά σε ερεθίσματα του οπτικού νεύρου και αισθητήριων νευρώνων λόγω της απομυελίνωσης των εν λόγων .
Αυτές οι εγκεφαλικές απαντήσεις μπορούν να εξεταστούν μέσω οπτικών και αισθητήριων προκλητών δυναμικών .
Πολλοί υπότυποι , ή στάδια εξέλιξης , έχουν περιγραφεί .