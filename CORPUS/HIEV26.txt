Στις 3 Νοεμβρίου η ομάδα εργασίας του Συμβουλίου των Ανθρωπίνων Δικαιωμάτων του ΟΗΕ χαιρέτισαν τα επιτεύγματα της κυβέρνησης της Λευκορωσίας στον τομέα των Ανθρωπίνων Δικαιωμάτων των τελευταίων ετών .
Παρόλα αυτά η ομάδα επεσήμανε ότι ανησυχεί για συνεχιζόμενη χρήση βίας από τις αρχές προς τον λαό της Λευκορωσίας έπειτα από τις αμφιλεγόμενες εκλογές του Αυγούστου .
Στις 5 Νοεμβρίου ο ΟΑΣΕ σε έκθεσή του αναφέρει ότι δεν αναγνωρίζει τα αποτελέσματα των προεδρικών εκλογών .
Καλεί την κυβέρνηση της Λευκορωσίας να ακυρώσει τα αποτελέσματα και να επαναλάβει τις εκλογές , βασισμένες σε διεθνή πρότυπα .
Ακόμα επισημένει « συστηματικά βασανιστήρια ως απάντηση σε ειρηνικές διαμαρτυρίες » και καλεί τις αρχές να σταματήσουν την χρήση βίας .
Ολόκληρη η έκθεση του ΟΑΣΕ ( στα αγγλικά ) εδώ Στις 7 Νοεβρίου , κι ενώ ο Αλεξάντερ Λουκασένκο εγκαινίαζε έναν πυρηνικό σταθμό στα δυτικά της χώρας , στο Μινσκ γυναίκες και υγειονομικοί έλαβαν μέρος σε διαφορετικές πορείες , απαιτώντας να σταματήσει η βία της αστυνομίας και να παραιτηθεί ο Λουκασένκο .
Στις 8 Νοεμβρίου χιλιάδες άτομα κατέβηκαν ξανά στους δρόμους του Μινσκ για να διαδηλώσουν ενάντια στο καθεστώς του Λουκασένκο . Ήταν από τις τελευταίες μαζικές κινητοποιήσεις της αντιπολίτευσης .
Η αστυνομία προχώρησε σε τουλάχιστον 340 συλλήψεις .
Η Σβετλάνα Τσιχανόφσκαγια , αφού συνεχάρη τον Τζο Μπάιντεν στην νίκη του στις Αμερικανικές προεδρικές εκλογές , δήλωσε εκείνη την ημέρα ότι είναι πεπεισμένη ότι ο Τζο Μπάιντεν θα συναντηθεί σύντομα με τον « δημοκρατικά εκλεγμένο πρόεδρο μίας ελεύθερης Λευκορωσίας » .
Από την άλλη , ο Αλεξάντερ Λουκασένκο δήλωσε ότι οι εκλογές στις ΗΠΑ αποτελούν « παρωδία της δημοκρατίας » .
Στις 13 Νοεμβρίου , κατά την διάρκεια διαδήλωσης της αντιπολίτευσης , πηγές ανέφεραν ότι ο 31ων ετών , τοπικά γνωστός καλλιτέχνης , Ράμαν Μπαντάρεκα ξυλοκοπήθηκε άγρια από την αστυνομία .
Μεταφέρθηκε σε νοσοκομείο , όμως έπειτα από λίγο επιβεβαιώθηκε ο θάνατός του .
Ο θάνατος του διαδηλωτή προκάλεσε οργή εναντίον του καθεστώτος , παρόλο που η κυβέρνηση αρνείται κάθε ανάμειξη με τον θάνατό του και υποστηρίζει ότι σκοτώθηκε σε συμπλοκή του με πολίτες .
Την Κυριακή , 15 Νοεμβρίου , δύο μέρες μετά τον θάνατο του νεαρού καλλιτέχνη , χιλιάδες διαδηλωτές βγήκαν για μία ακόμη αφορά στους δρόμους των μεγάλων πόλεων της Λευκορωσίας για να αξιώσουν την παραίτηση του προέδρου Αλεξάντερ Λουκασένκο .
Οι διαδηλωτές φώναζαν « σταματήστε να μας σκοτώνεται » και « θα βγω έξω » , οι τελευταίες λέξεις που έγραψε ο Ράμαν Μπαντάρενκα .
Πολλοί ήταν αυτοί που κατέθεσαν λουλούδια και στεφάνια προς τιμήν του .
Η αστυνομία συνέλαβε περίπου 390 άτομα , ενώ αυτόπτες μάρτυρες κατήγγειλαν ότι η αστυνομία χρησιμοποιούσε σφαίρες καουτσούκ εναντίον των διαδηλωτών .
Στις 22 Νοεμβρίου η Λευκορωσική Αυτοκέφαλη Ορθόδοξη Εκκλησία ( να μην συγχέεται με την Λευκορωσική Ορθόδοξη Εκκλησία ) αναθεμάτισε τον Λουκασένκο επειδή « επί 26 χρόνια κυβερνεί σαν δικτάτορας , δολοφόνος και βασανιστής του Λευορωσικού λαού » .
Η ανακοίνωση επεξηγεί ότι « η εκκλησία είναι ένας πνευματικός και μη πολιτικός θεσμός , ωστόσο , διδάσκει κιόλας να παλεύουμε για την αλήθεια , συνεπώς δεν μπορεί να παρακολουθεί αμέτοχη τις εξελίξεις της τρομοκρατίας των Λευκορώσων » .
Στις 24 Νοεμβρίου ένας γνωστός αναρχιστής και οργανωτής διαδηλώσεων στην Λευκορωσία συνελήφθη αφότου οι δυνάμεις ασφαλείας έκαναν έφοδο στο σπίτι του .
Πηγές ανέφεραν ότι οι αστυνομικοί τον βασάνισαν και τον απείλησαν ότι θα τον δολοφονούσαν ή θα τον βίαζαν αν έλεγε τίποτα στην φυλακή για τον βασανισμό του .
Στις 27 Νοεμβρίου σε μία επίσκεψή του σε νοσοκομείο , ο Αλεξάντερ Λουκασένκο δήλωσε ότι δεν θα δεν συνεχίσει να είναι πρόεδρος όταν υιοθετηθεί ένα καινούριο σύνταγμα .
Ωστόσο δεν διευκρίνισε πότε αυτό θα μπορούσε να γίνει .
Στις 29 Νοεμβρίου πραγματοποιήθηκαν πολλές πορείες σε διάφορες συνοικίες του Μινσκ καθώς και άλλων πόλεων .
Οι οργανωτές των διαδηλώσεων ζήτησαν από τους πολίτες να συγκεντρωθούν σε ομάδες σε πολλά σημεία της πόλης ώστε να ξεφύγουν από την κατασταλτική δράση της αστυνομίας .
Παρόλα αυτά , περισσότεροι από 170 προσήχθησαν από τις αρχές και δεν έλειψαν τα μικροεπεισόδια , με την αστυνομία να κάνει εκτεταμένη χρήση δακρυγόνων και άλλων χημικών για να διαλύσει τις συγκεντρώσεις .
Στις 30 Νοεμβρίου περισσότεροι από 1.000 συνταξιούχοι κατέβηκαν στους δρόμους , φωνάζοντας « ντροπή » και « γιαγιάδες και παππούδες ας βαδίσουμε προς την νίκη ! » .
Αναφέρθηκαν τουλάχιστον 12 συλλήψεις συνταξιούχων .
Την πρώτη του μήνα η Σβετλάνα Τσιχανόφσκαγια ανακοίνωσε την δημιουργία ενός « βιβλίου εγκλημάτων » στο οποίο θα καταγράφονταν όλες οι περιπτώσεις κατάχρησης εξουσίας και αλόγιστης χρήσης βίας από τις Λευκορωσικές αρχές .
Τα γεγονότα αυτά θα επαληθεύονταν από ανεξάρτητους νομικούς .
Στις 6 Δεκεμβρίου πολλοί ήταν αυτοί που κατέβηκαν να διαδηλώσουν στις γειτονιές τους , ακολουθώντας την νέα τακτική της αντιπολίτευσης που θέλει να οργανώνονται πολλές μικρές πορείες αντί μίας μεγάλης στο κέντρο της πόλης , ώστε να μην τραβήξουν την προσοχή της αστυνομίας .
Η αστυνομία , από την μεριά της , από το πρωί είχε κατεβάσει θωρακισμένα οχήματα στους δρόμους του Μινσκ και είχε αποκλείσει την πρόσβαση σε διάφορες κεντρικές πλατείες .
Επίσης πολλοί σταθμοί του μετρό ήταν κλειστοί και η πρόσβαση σε κάποιες ηλεκτρονικές πλατφόρμες ήταν περιορισμένη .
Αναφέρθηκαν τουλάχιστον 340 συλλήψεις .
Δύο δημοσιογράφοι συνελήφθησαν στην πόλη Γκόντνο , στο δυτικό μέρος της χώρας .
Την επομένη , 7 Δεκεμβρίου , μερικές εκατοντάδες ήταν αυτοί που διαδήλωσαν στο κέντρο του Μινσκ καθώς και σε άλλες πόλεις .
Στην πορεία συμμετείχαν κυρίως συνταξιούχοι καθώς και υγειονομικοί , οι οποίοι απαιτούσαν την παραίτηση του προέδρου Αλεξάντερ Λουκασένκο .
Η πορεία ξεκίνησε από την πλατεία Γιακούμπ Κολάς , στο κέντρο του Μινσκ , ωστόσο η αστυνομία τους απέτρεψε από το να ακολουθήσουν την προγραμματισμένη διαδρομή τους και να πάνε προς την πλατεία Ανεξαρτησίας .
Μεταξύ των συλληφθέντων ήταν και ένας Πολωνός δημοσιογράφος μαζί με τον κάμεραμαν που τον συνόδευε .
Στις 13 Δεκεμβρίου οι Λευκορώσοι κατέβηκαν ξανά να διαδηλώσουν στις γειτονιές τους .
Καταγράφηκαν τουλάχιστον 70 διαφορετικές συγκεντρώσεις μόνο στο Μινσκ .
Σε αυτές συμμετείχαν περίπου μερικές χιλιάδες ατόμων .
Αναφέρθηκε υπέρμετρη χρήση βίας εκ μέρους της αστυνομίας .
Οι συλλήψεις έφτασαν τις διακόσιες .
Αυτή η Κυριακή ήταν η πρώτη από τον Αύγουστο που όλοι οι σταθμοί του μετρό στο Μινσκ ήταν ανοικτοί και η πρόσβαση στο ίντερνετ ήταν σχετικά ανεμπόδιστη .
Πάντως παρόλο που η μείωση των συμμετεχόντων στις διαδηλώσεις ήταν αισθητή , η πίεση προς την κυβέρνηση δεν έχει υποχωρήσει ανάλογα .
Στις 14 Δεκεμβρίου οι συνταξιούχοι βγήκαν να διαδηλώσουν για μια φορά ακόμα .
Υπολογίζεται ότι συμμετείχαν μερικές εκατοντάδες ατόμων .
Στην διαδήλωση συμμετείχε και η γνωστή ηλικιωμένη ακτιβίστρια Νίνα Μπαγκίνσκαγια .
Πολλοί κρατούσαν λευκοκόκκινες σημαίες , η σημαία της αντιπολίτευσης .
Οι συλληφθέντες έφτασαν τους 80 , με τον μεγαλύτερο σε ηλικία να είναι 78 χρονών .
Στις 20 Δεκεμβρίου πολλές διαδηλώσεις αναφέρθηκαν σε διάφορες περιφέρειες της Λευκορωσίας και πόλεις όπως το Μινσκ , Γκόντνο και Μπρεστ .
Αυτή ήταν η 20η συνεχόμενη Κυριακή που διαδήλωναν οι Λευκορώσοι από τις προεδρικές εκλογές του Αυγούστου .
Οι συλληφθέντες ήταν περίπου 150 .
Στις 27 Δεκεμβρίου , παρά το πολύ κρύο και χιόνι διαδηλωτές βγήκαν και διαδήλωσαν σε διάφορες πόλεις της Λευκορωσίας .
Η πορεία ονομάστηκε « ποερία των μπαλονιών » επειδή πολλοί άφησαν λευκά και κόκκινα μπαλόνια στο ουρανό .
Αναφέρθηκαν συλλήψεις στο Μινσκ , το Μπρεστ και αλλού .
Η κυβέρνηση ήδη πριν το αποκορύφωμα του κινήματος τον Αύγουστο είχε προχωρήσει σε ευθεία καταστολή πολλών αντικυβερνητικών συγκεντρώσεων .
Η βία από την αστυνομία υποχώρησε λίγο στα μέσα του Αυγούστου , για να αυξηθεί εκ νέου στα τέλη του Αυγούστου και έπειτα .
Οι μέθοδοι που χρησιμοποιεί η κυβέρνηση για την καταστολή είναι κυρίως οι μαζικές συλλήψεις , η διάλυση των διαδηλώσεων με δακρυγόνα , κροτίδες κρότου-λάμψης και σπρέι πιπεριού καθώς και με την ανάπτυξη οχημάτων εκτόξευσης νερού .
Σύμφωνα με μαρτυρίες το άγριο ξυλοκόπημα διαδηλωτών είναι ένας άλλος τρόπος της αστυνομίας να διαλύσει τις διαδηλώσεις .
Επίσης , οι αρχές για να δυσκολέψουν την οργάνωση μαζικών κινητοποιήσεων κυρίως στην πρωτεύουσα Μινσκ , συνήθιζαν να κλείνουν τους περισσότερους σταθμούς του μετρό καθώς και να εμποδίζουν ολοκληρωτικά ή σε μερικό βαθμό την πρόσβαση στο ίντερνετ .
Συμπληρωματικά μέτρα είναι ο αποκλεισμός πλατειών και δρόμων που χρησιμοποιούν συνήθως οι διαδηλωτές .
Στα μέσα Οκτωβρίου οι αστυνομικές αρχές είχαν απειλήσει να χρησιμοποιήσουν αληθινές σφαίρες εναντίον των διαδηλωτών .
Πάντως η χρήση πλαστικών σφαιρών και σφαιρών καουτσούκ σε διαδηλώσεις είναι συχνό φαινόμενο .
Οι συλλήψεις συνολικά από την αρχή των διαδηλώσεων υπολογίζονται σε πάνω από 30.000 .
Μία αναφορά του ΟΗΕ για την Λευκορωσία τον Νοέμβριο υπολόγιζε τους συλληφθέντες σε 25.000 , όμως τώρα , η εκτίμηση αυτή θεωρείται ξεπερασμένη .
Οι συλλήψεις συχνά ήταν βίαιες .
Σχεδόν όλοι από τους συλληφθέντες θεωρούνται πολιτικοί κρατούμενοι και πολλοί από αυτούς κρατούμενοι συνείδησης ..
Επίσης , κατά την διάρκεια της κράτησης τους πολλοί άνθρωποι κατήγγειλαν κακοδιαχείριση , ακόμα και βασανισμό .
Η Διεθνής Αμνηστία έχει αναφέρει ότι υπήρξαν πολλοί κρατούμενοι που δήλωσαν ότι υπέστησαν βασανιστήρια στα κρατητήριά τους και κάποιοι δήλωσαν ότι απειλήθηκαν να βιαστούν .
Συγκεκριμένα πολλοί υποστήριξαν ότι δέχθηκαν ξυλοδαρμό και ότι ήταν δεμένοι στα κελιά τους , με ελάχιστο νερό και φαγητό .
Με το ξέσπασμα της κρίσης στην Λευκορωσία , πολλά γνωστά πρόσωπα της αντιπολίτευσης κατέφυγαν σε γειτονικές χώρες για να ξεφύγουν από την σύλληψή τους από την αστυνομία .
Χαρακτηριστικό παράδειγμα είναι αυτό της ηγέτις της αντιπολίτευσης , Σβετλάνα Τσιχανόφσκαγια η οποία μόλις δύο ημέρες μετά τις εκλογές διέφυγε στην Λιθουανία , όπου και της χορηγήθηκε βίζα παραμονής ενός έτους .
Πέρα από αυτό όμως , η κυβέρνηση προώθησε την διαφυγή στο εξωτερικό ηγετικών μορφών της αντιπολίτευσης , ακόμα και με αθέμιτους τρόπους , ως έναν τρόπο για να στερήσει από το κίνημα οργάνωση και ορμή .
Συγκεκριμένα , όσα μέλη του συντονιστικού συμβουλίου δεν συνελήφθησαν , αναγκάστηκαν να εγκαταλείψουν την χώρα .
Πολλές φορές άτομα απελάθηκαν δια της βίας .
Παραδείγματος χάρη , η Μαρία Κολενσίκοβα , απήχθη στις αρχές Σεπτεμβρίου από μασκοφόρους , για να οδηγηθεί μία μέρα αργότερα στα σύνορα με την Ουκρανία όπου οι αρχές προσπάθησαν να την απελάσουν .
Τελικά η Κολεσνίκοβα έμεινε στην Λευκορωσία επειδή έσκισε το διαβατήριό της , αν και στην συνέχεια συνελήφθη .
Συμπληρωματικά , η κυβέρνηση εκφόβιζε τακτικά πολλά πρόσωπα .
Πριν τις εκλογές η Σβετλάνα Τσιχανόσκαγια είχε δεχθεί μυνήματα από αγνώστους οι οποίοι απειλούσαν να απαγάγουν τα δυό της παιδιά και να τα βάλουν σε ορφανοτροφείο .
Υπάρχουν πολλά άλλα παραδείγματα εκφοβισμού πολιτών , με χαρακτηριστικότερο τον εκφοβισμό της νομπελίστριας Σβετλάνα Αλεξίεβιτς .
Αυτή ήταν το τελευταίο μέλος του συντονιστικού συμβουλίου που δεν είχε συλληφθεί ή απελαθεί , παρόλα αυτά κατήγγειλε τις αρχές ότι έβαζε αγνώστους να την παίρνουν τηλεφωνήματα και να της χτυπάνε το κουδούνι .
Μέχρι το τέλος του 2020 είχαν καταγραφεί τέσσερις θάνατοι διαδηλωτών που επιβεβαιωμένα σχετίζονταν με την αστυνομική βία κατά των διαδηλώσεων .
Παρακάτω όμως ακολουθούν και ονόματα που πιθανώς σχετίζονται με αστυνομική βία : Το υπουργείο Εσωτερικών της Λευκορωσίας υποστηρίζει ότι κανένας θάνατος δεν ευθύνεται στις αστυνομικές αρχές .
Οι διεθνείς αντιδράσεις που ακολούθησαν τις εκλογές του Αυγούστου ποικίλλουν .
Πολλές χώρες και οργανώσεις έχουν εκφράσει την άποψή τους , πολλές να απορρίπτουν τα αποτελέσματα αλλά και άλλες να συγχαίρουν τον Λουκασένκο για την νίκη του .
Οι χώρες που απέρριψαν τα αποτελέσματα αποτελούν σχεδόν όλες τις χώρες της Ευρώπης με εξαίρεση , την Τουρκία , την Ρωσία και την Μολδαβία .
Επίσης απέρριψαν την επανεκλογή του Λουκασένκο οι ΗΠΑ , ο Καναδάς και η Ιαπωνία .
Συμπληρωματικά , κάποιες χώρες εξέφρασαν ανησυχία για την κλιμακούμενη πολιτική κρίση .
Τέτοιες χώρες ήταν η Αυστραλία , η Νότια Κορέα , η Βραζιλία , η Αργεντινή , η Γκάνα , το Μεξικό κ.α .
Από την άλλη απέρριψαν τα αποτελέσματα η Ρωσία , η Τουρκία , η Κίνα , οι περισσότερες χώρες της κεντρικής Ασίας καθώς και άλλες όπως το Βιετνάμ και η Βενεζουέλα .
Κάποιες χώρες που απέρριψαν τα αποτελέσματα των εκλογών επέβαλαν κιόλας κυρώσεις εις βάρος αξιωματούχων , πολλές φορές και κατά του ίδιου του Αλεξάντερ Λουκασένκο : Με το ξέσπασμα της κρίσης στην Λευκορωσία πολλές χώρες υποστήριξαν την μία ή την άλλη πλευρά , με κάποιες να το κάνουν με έναν ιδιαίτερα ενεργητικό τρόπο .
Ρωσία και η Λευκορωσία ανέκαθεν υπήρξαν στενοί σύμμαχοι και συνεργάτες σε όλα τα επίπεδα - οικονομία , πολιτική , άμυνα , κλπ .
Μάλιστα , το 1999 είχαν υπογράψει , την συνθήκη Ένωσης μία συνθήκη που προέβλεπε την εναρμόνιση των διάφορων πολιτικών των δύο χωρών ( όπως φορολογία , νομοθεσία , ενεργειακή πολιτική , αγροτική πολιτική ) , με απώτερο στόχο ίσως ολική την ενοποίηση των δύο χωρών .
Ωστόσο τα τελευταία χρόνια η σχέση τους διαταράχτηκε με την μεν Ρωσία να πιέζει για πιο στενές σχέσεις , και την δε Λευκορωσία να ανοίγει διαύλους επικοινωνίας με την Ε.Ε. , τις ΗΠΑ , και το ΝΑΤΟ .
Η κατάσταση αυτή έφτασε στο αποκορύφωμά της , όταν οι Λευκορωσικές αρχές συνέλαβαν άτομα με την κατηγορία της κατασκοπείας από την Ρωσία ( βλέπε σε αυτό το άρθρο παρ . 4.4 ) .
Παρόλα αυτά μετά τις εκλογές η Ρωσία υποστήριξε σθεναρά την επανεκλογή του Λουκασένκο , ενώ και αυτός απομακρύνθηκε από την Ε.Ε . και τις ΗΠΑ για να προσεταιριστεί την Ρωσία .
Ο Ρώσος πρόεδρος Βλαντιμίρ Πούτιν ανακοίνωσε στις 27 Αυγούστου του 2020 ότι η ρωσική αστυνομία είναι έτοιμη να συνδράμει την Λευκορωσική στην καταστολή των διαδηλώσεων , εφόσον χρειαστεί .
Στις 3 Σεπτεμβρίου ο Ρώσος πρωθυπουργός επισκέφτηκε το Μινσκ , ενώ στα μέσα του μήνα , ο Λουκασένκο συναντήθηκε με τον Πούτιν στο Σότσι της Ρωσίας .
Εκεί συμφωνήθηκε δάνειο που ξεπερνούσε σε ύψος τα 1 δισεκατομμύρια δολλάρια .
Η Ευρωπαϊκή Ένωση αν και μόλις είχε αρχίσει μία διαδικασία προσεταιρισμού της Λευκορωσίας και συγκεκριμένα του Λουκασένκο , από την αρχή στήριξε το κίνημα διαδηλώσεων και απαίτησε επανάληψη των εκλογών .
Ωστόσο οι κυρώσεις εναντίον της κυβέρνησης του Λουκασένκο σχετικά άργησαν καθώς επεβλήθησαν στις αρχές Οκτωβρίου του 2020 .