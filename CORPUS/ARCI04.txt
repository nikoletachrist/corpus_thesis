Με τη κυκλοφορία της ταινίας , πολλές μεγάλες αμερικανικές εφημερίδες έσπευσαν να επικρίνουν τον Στόουν για την ελευθερία με την οποία αντιμετωπίζει ιστορικά γεγονότα , συμπεριλαμβανομένης της εικασίας της ταινίας ότι ο Πρόεδρος Λίντον Τζόνσον ήταν μέρος ενός πραξικοπήματος για την δολοφονία του Κένεντι .
Παρά τη διαμάχη γύρω από την ιστορική απεικόνιση που κάνει , η ταινία JFK έλαβε θετικές κριτικές για τις ερμηνείες των ηθοποιών , τη σκηνοθεσία , το σενάριο , το μοντάζ και τη φωτογραφία .
Τα κέρδη της ταινίας στο box office αυξήθηκαν σταδιακά μετά από ένα χαμηλό ξεκίνημα .
Τα παγκόσμια ακαθάριστα έσοδα της ταινίας ξεπέρασαν τα 205 εκατομμύρια δολάριας , καθιστώντας την παγκοσμίως την έκτη ταινία σε εισπράξεις για το 1991 .
Το JFK ήταν υποψήφιο συνολικά για οκτώ βραβεία Όσκαρ , μεταξύ των οποίων , Καλύτερης Ταινίας , Καλύτερης Σκηνοθεσίας για τον Στόουν και Καλύτερου Β ' Ανδρικού Ρόλου για τον Τόμι Λι Τζόουνς .
Κέρδισε δύο βραβεία Όσκαρ στις κατηγορίες Καλύτερης Διεύθυνσης Φωτογραφίας και Καλύτερου Μοντάζ . Ήταν η πιο επιτυχημένη των τριών ταινιών του Όλιβερ Στόουν που έκανε για Αμερικανούς προέδρους , ακολουθούμενη από αυτές για τον Ρίτσαρντ Νίξον με πρωταγωνιστή τον Άντονι Χόπκινς και τον Τζορτζ Μπους με πρωταγωνιστή τον Τζος Μπρόλιν .
Η ταινία ξεκινά με την παράθεση ειδησεογραφικού υλικού .
Στο ειδησεογραφικό υλικό περιλαμβάνεται η αποχαιρετιστήρια ομιλία του 1961 του απερχομένου Προέδρου Ντουάιτ Αϊζενχάουερ , στην οποία προειδοποιεί για τη δημιουργία του « στρατιωτικού-βιομηχανικού συγκροτήματος » .
Ακολουθεί μια σύνοψη των πεπραγμένων της προεδρικής θητείας του Τζον Φ.
Κένεντι , δίνοντας έμφαση στα γεγονότα που , στο σενάριο του Στόουν , θα οδηγούσαν στη δολοφονία του .
Αυτό οδηγεί στην αναπαράσταση της δολοφονίας στις 22 Νοεμβρίου 1963 .
Ο Εισαγγελέας της Νέας Ορλεάνης , Τζιμ Γκάρισον , μαθαίνει στη συνέχεια για πιθανή εμπλοκή κατοίκων της Νέας Ορλεάνης με την δολοφονία του Κένεντι .
Ο Γκάρισον και η ομάδα του ερευνούν διάφορους πιθανούς συνωμότες , συμπεριλαμβανομένου του ιδιώτη πιλότου Ντέιβιντ Φέρι , αλλά αναγκάζονται να εγκαταλείψουν τις έρευνες αφού η ομοσπονδιακή κυβέρνηση ανέλαβε επίσημα την έρευνα με τη δημιουργία της Επιτροπής Γουώρεν .
Ο βασικός ύποπτος για την δολοφονία του Κένεντι , Λι Χάρβεϊ Όσβαλντ δολοφονείται από τον Τζακ Ρούμπι και ο Γκάρισον κλείνει την έρευνα .
Η έρευνα ξεκινά και πάλι το 1966 όταν ο Γκάρισον διαβάζει το πόρισμα της Επιτροπής Γουώρεν και παρατηρεί ότι αυτό περιέχει πολλαπλές ανακρίβειες .
Ο Γκάρισον και η ομάδα του ανακρίνουν αρκετούς μάρτυρες της δολοφονίας του Κένεντι και άλλους που εμπλέκονται με τους Όσβαλντ , Ρούμπι και Φέρι . Ένας τέτοιος μάρτυρας είναι ο Γουίλι Ο'Κιφ , ένας ιερόδουλος που εκτίει πέντε χρόνια στη φυλακή , ο οποίος αποκαλύπτει ότι είδε τον Φέρι να συζητά για ένα πραξικόπημα .
Εκτός από την συνάντησή του με τον Όσβαλντ , ο Ο'Κιφ συνδεόταν ερωτικά με έναν άνθρωπο που ονομάζεται « Κλέι Μπέρτραντ » .
Η Τζιν Χιλ , μια δασκάλα που λέει ότι άκουσε πυροβολισμούς να προέρχονται από το φράχτη , λέει στους ανακριτές ότι η Μυστική Υπηρεσία την απείλησε και της είπε να ισχυριστεί στην μετέπειτα κατάθεση της ότι οι τρεις πυροβολισμοί προήλθαν από την αποθήκη βιβλίων , αποκαλύπτοντας τις αλλαγές που έγιναν στη κατάθεση της από την Επιτροπή Γουώρεν .
Η ομάδα του Γκάρισον δοκιμάζει επίσης τη θεωρία της μεμονωμένης σφαίρας , στοχεύοντας με ένα άδειο τουφέκι από το παράθυρο μέσω του οποίου ο Όσβαλντ φέρεται να πυροβόλησε τον Κένεντι .
Καταλήγουν στο συμπέρασμα ότι ο Όσβαλντ είχε πάρα πολύ κακή ορατότητα για να κάνει τις βολές , υποδεικνύοντας ότι πιθανώς συμμετείχε κάποιος άλλος , ή πολλαπλοί σκοπευτές .
Το 1968 , ο Γκάρισον συναντά έναν υψηλόβαθμο αξιωματούχο στην Ουάσινγκτον , ο οποίος αυτοαποκαλείται ως « Χ » και ο οποίος προτείνει μια συνωμοσία στα ανώτατα επίπεδα της κυβέρνησης , εμπλέκοντας μέλη της CIA , της μαφίας , του στρατιωτικού-βιομηχανικού συγκροτήματος , της Μυστικής Υπηρεσίας , του FBI και του αντιπροέδρου του Κένεντι και τότε προέδρου , Λίντον Τζόνσον , ως συνωμότες ή αυτούς που είχαν κίνητρα για να συγκαλύψουν την αλήθεια της δολοφονίας .
Ο X εξηγεί ότι ο Πρόεδρος δολοφονήθηκε επειδή ήθελε να βγάλει τις Ηνωμένες Πολιτείες από τον Πόλεμο του Βιετνάμ και να διαλύσει τη CIA .
Ο Χ ενθαρρύνει τον Γκάρισον να συνεχίσει να ερευνά την υπόθεση και να διώξει ποινικά τον διεθνή επιχειρηματία Κλέι Σόου , που κατοικεί στη Νέα Ορλεάνη , για την υποτιθέμενη εμπλοκή του . Όταν ο Σόου ανακρίνεται , αρνείται οποιαδήποτε γνώση της συνάντησης των Φέρι , O'Κιφ ή Όσβαλντ , αλλά σύντομα κατηγορείται για συνωμοσία για την δολοφονία του Πρόεδρου Κένεντι .
Μερικοί από την ομάδα του Γκάρισον αρχίζουν να αμφιβάλλουν για τα κίνητρά του και διαφωνούν με τις μεθόδους του και εγκαταλείπουν την έρευνα .
Ο γάμος του Γκάρισον αρχίζει να περνά κρίση όταν η σύζυγός του Λιζ παραπονιέται ότι ξοδεύει περισσότερο χρόνο στην υπόθεση παρά με την οικογένειά του .
Μετά από ένα απειλητικό τηλεφώνημα προς την κόρη τους , η Λιζ κατηγορεί τον Γκάρισον ότι είναι εγωιστής και επιτίθεται στον Σόου μόνο λόγω της ομοφυλοφιλίας του .
Επιπλέον , τα μέσα μαζικής ενημέρωσης ξεκινούν επιθέσεις σε τηλεόραση και εφημερίδες εναντίον του χαρακτήρα του Γκάρισον και τον επικρίνουν για τον τρόπο με τον οποίο το γραφείο του ξοδεύει τα χρήματα των φορολογουμένων .
Μερικοί βασικοί μάρτυρες φοβούνται και αρνούνται να καταθέσουν , ενώ άλλοι , όπως ο Φέρι , πεθαίνουν κάτω από ύποπτες συνθήκες .
Πριν από το θάνατό του , ο Φέρι λέει στον Γκάρισον ότι πιστεύει πως κάποιοι τον καταδιώκουν και του αποκαλύπτει πως υπάρχει συνωμοσία γύρω από το θάνατο του Κένεντι .
Η δίκη του Κλέι Σόου πραγματοποιείται το 1969 .
Ο Γκάρισον παρουσιάζει στο δικαστήριο περισσότερες αποδείξεις για πολλαπλούς δολοφόνους απορρίπτοντας τη θεωρία της μεμονωμένης σφαίρας και προτείνει ένα σενάριο πυροβολισμών από την Ντίλι Πλάζα το οποίο περιλαμβάνει τρεις δολοφόνους που πυροβόλησαν συνολικά έξι φορές και παγίδευσαν τον Όσβαλντ για τις δολοφονίες του Κένεντι και του αστυνομικού Τζ .
Ντ .
Τίππιτ , αλλά οι ένορκοι αθωώνουν τον Σόου έπειτα από σύσκεψη που διήρκησε λιγότερο από μία ώρα .
Η ταινία αντικατοπτρίζει ότι οι ένορκοι δήλωσαν δημοσίως ότι πίστευαν πως υπήρχε μια συνωμοσία πίσω από τη δολοφονία , αλλά πως δεν υπήρχαν αρκετά στοιχεία που να συνδέουν τον Σόου με αυτή τη συνωμοσία .
Ο Κλέι Σόου πέθανε από καρκίνο του πνεύμονα το 1974 , αλλά το 1979 , ο Ρίτσαρντ Χελμς κατέθεσε ότι ο Κλέι Σόου εργαζόταν με μερική απασχόληση στο Τμήμα Εσωτερικών Επαφών της CIA .
Οι τίτλοι τέλους στην ταινία αναφέρουν ότι τα αρχεία που σχετίζονται με τη δολοφονία θα δοθούν στη δημοσιότητα το 2029 .
Ο Ζάκαρι Σκλαρ , δημοσιογράφος και καθηγητής δημοσιογραφίας στη Σχολή Δημοσιογραφίας της Κολούμπια , συναντήθηκε με τον Γκάρισον το 1987 και τον βοήθησε να ξαναγράψει ένα χειρόγραφο στο οποίο εργαζόταν για τη δολοφονία του Κένεντι .
Το άλλαξε από ακαδημαϊκή μελέτη σε τρίτο πρόσωπο , σε « ντεντεκτιβική ιστορία » σε πρώτο πρόσωπο .
Ο Σκλαρ επιμελήθηκε το βιβλίο και δημοσιεύτηκε το 1988 .
Ενώ παρακολουθούσε το Φεστιβάλ Κινηματογράφου Λατινικής Αμερικής στην Αβάνα της Κούβας , ο Στόουν συναντήθηκε με την Έλεν Ρέι , εκδότρια της Sheridan Square Press , η οποία είχε δημοσιεύσει το βιβλίο του Τζιμ Γκάρισον Στο μονοπάτι των δολοφόνων .
Η Έλεν Ρέι είχε πάει στη Νέα Ορλεάνη και συνεργάστηκε με τον Γκάρισον το 1967 . Έδωσε στον Στόουν ένα αντίγραφο του βιβλίου του Γκάρισον και του είπε να το διαβάσει .
Ο Στόουν αμέσως αγόρασε τα δικαιώματα για κινηματογραφική ταινία έναντι 250.000 δολαρίων με δικά του χρήματα , για να εμποδίσει συζητήσεις από τα στούντιο σχετικά με τα έργα που ήθελε να δουλέψει .
Η δολοφονία του Κένεντι είχε πάντα μια βαθιά επίδραση στον Στόουν : « Η δολοφονία του Κένεντι ήταν ένα από τα κομβικά γεγονότα της μεταπολεμικής γενιάς , της γενιάς μου » .
Ο Στόουν συναντήθηκε με τον Γκάρισον και του πήρε συνέντευξη κάνοντας του διάφορες ερωτήσεις για τρεις ώρες .
Η υπερηφάνεια και η αξιοπρέπειά του εντυπωσίασαν τον σκηνοθέτη .
Οι εντυπώσεις του Στόουν από τη συνάντησή τους ήταν ότι ο Γκάρισον « έκανε πολλά λάθη , πίστευε σε πολλούς παράξενους και ακολούθησε πολλά πλαστά στοιχεία , αλλά παρόλα αυτά βρήκε μια διέξοδο , και συνέχισε , ακόμα κι όταν γνώριζε ότι θα αντιμετωπίσει μεγάλες δυσκολίες » .
Ο Στόουν δεν ενδιαφερόταν στο να κάνει μια ταινία για τη ζωή του Γκάρισον , αλλά περισσότερο για την ιστορία πίσω από τη συνωμοσία για τη δολοφονία του Κένεντι .
Αγόρασε επίσης τα δικαιώματα για ταινία του βιβλίου του Τζιμ Μαρς Διασταυρούμενα Πυρά : Η σκευωρία που σκότωσε τον Κένεντι . Ένας από τους πρωταρχικούς στόχους του σκηνοθέτη με την ταινία αυτή ήταν να αντικρούσει την έκθεση της Επιτροπής Γουώρεν , καθώς πίστευε ότι ήταν « ένας μεγάλος μύθος .
Και για να πολεμήσεις έναν μύθο , ίσως πρέπει να δημιουργήσεις έναν άλλο , έναν αντίθετο μύθο » .
Παρόλο που το βιβλίο του Μαρς περιέχει πολλές θεωρίες , ο Στόουν έψαχνε για περισσότερες και προσέλαβε την Τζέιν Ρουσκόνι , πρόσφατη πτυχιούχο του Πανεπιστημίου Γέιλ , να ηγηθεί μιας ομάδας ερευνητών και να συγκεντρώσει όσο το δυνατό περισσότερες πληροφορίες σχετικά με τη δολοφονία .
Ο Στόουν διάβασε εικοσιτέσσερα βιβλία σχετικά με τη δολοφονία , ενώ η Ρουσκόνι διάβασε κάπου μεταξύ 100 και 200 βιβλίων .
Περί τον Δεκέμβριο του 1989 , ο Στόουν άρχισε να προσεγγίζει τα στούντιο του Χόλιγουντ για να χρηματοδοτήσουν την ταινία του .
Ενώ προετοίμαζε την ταινία The Doors , συναντήθηκε με τρία στελέχη της Warner Bros. οι οποίοι ήθελαν να κάνουν μια ταινία για τον Χάουαρντ Χιουζ .
Ωστόσο , ο Γουόρεν Μπίτι αγόρασε τα δικαιώματα και έτσι άρχισαν να συζητούν για το JFK .
Η ιδέα για μια ταινία που σχετίζονταν με την δολοφονία του Κένεντι άρεσε στον πρόεδρο του στούντιο , Τέρι Σέμελ , και ο ίδιος διέθετε μια φήμη για την παραγωγή πολιτικών και αμφιλεγόμενων ταινιών , συμπεριλαμβανομένων των ταινιών Όλοι οι Άνθρωποι του Προέδρου , Υπόθεση Πάραλαξ και Κραυγές στη Σιωπή .
Ο Στόουν κατέληξε σε μια συμφωνία με την Warner Bros. όπου το στούντιο θα αποκτούσε όλα τα δικαιώματα για την ταινία και θα διέθετε 20 εκατομμύρια δολάρια για τον προϋπολογισμό της .
Ο σκηνοθέτης το έκανε αυτό ώστε το σενάριο να μην κυκλοφορήσει ευρέως και να υπάρξει ανταγωνισμός από άλλα στούντιο , ενώ γνώριζε επίσης ότι το υλικό ήταν δυνητικά επικίνδυνο και ήθελε να το χρηματοδοτήσει μόνο ένα στούντιο .
Τέλος , στον Στόουν άρεσε το ιστορικό του Σέμελ στην παραγωγή πολιτικών ταινιών . Όταν ο Στόουν αποφάσισε να γράψει το σενάριο , ζήτησε από τον Σκλαρ ( ο οποίος επίσης επιμελήθηκε το βιβλίο του Γκάρισον ) να συνεργαστεί μαζί του και να συμπτύξει τα βιβλία του Γκάρισον και του Μαρς μαζί με την έρευνα της Ρουσκόνι σε ένα σενάριο που θα μοιάζει με αυτό που ο ίδιος ονόμαζε « σπουδαία αστυνομική ταινία » .
Ο Στόουν είπε στον Σκλαρ το όραμά του για την ταινία : « Θεωρώ ως μοντέλο τις ταινίες Ζ και Ρασομόν και βλέπω το γεγονός στο Ντίλι Πλάζα να λαμβάνει χώρα στην πρώτη ενότητα και μετά πάλι στην όγδοη και αργότερα ξανά , και κάθε φορά να το βλέπουμε διαφορετικά και πιο φωτισμένο.Αν και χρησιμοποίησε ιδέες από το Ρασομόν , το βασικό του μοντέλο για το JFK ήταν το Z : Κατά κάποιο τρόπο είχα την εντύπωση ότι στο Ζ βλέπαμε το έγκλημα και στη συνέχεια το ξαναβλέπαμε να επαναλαμβάνεται καθ'όλη τη διάρκεια της ταινίας , μέχρι να το δούμε με διαφορετικό τρόπο .
Αυτή ήταν και η ιδέα για το JFK - αυτή ήταν η ουσία του : βασικά , γι'αυτό το ονόμασα JFK και όχι J.F.K. , απλά JFK . Όπως το Ζ ήταν ένας κώδικας , έτσι και το JFK ήταν ένας κώδικας αμερικανικού τύπου . Όπως γράφτηκε έγινε πιο συναρπαστικό : εξελίχθηκε σε τέσσερις αλυσίδες DNA » .Ο Στόουν έσπασε τη δομή της ταινίας σε τέσσερις ιστορίες : του Γκάρισον που ερεύνησε τη σύνδεση της Νέας Ορλεάνης με τη δολοφονία· της έρευνας που αποκάλυψε αυτό που ο Στόουν αποκαλεί « Μύθος του Όσβαλντ : ποιος ήταν και πώς προσπαθήσαμε να το παρουσιάσουμε » · της αναπαράστασης της δολοφονίας στο Ντίλι Πλάζα· και της πληροφορίας πως ο χαρακτήρας του « Χ » μετέφερε κάποια γεγονότα στον Γκάρισον , τον οποίο ο Στόουν είδε ως « το μέσο με το οποίο μπορούσαμε να κινηθούμε μεταξύ της Νέας Ορλεάνης , τοπικά , και της ευρύτερης ιστορίας του Ντίλι Πλάζα » .
Ο Σκλαρ εργάστηκε πάνω στην πλευρά της ιστορίας του Γκάρισον , ενώ ο Στόουν πρόσθεσε την ιστορία του Όσβαλντ , τα γεγονότα στο Ντίλι Πλάζα και τον χαρακτήρα του « κυρίου Χ » .
Ο Σκλαρ πέρασε ένα χρόνο ερευνώντας και γράφοντας ένα τριπλό σενάριο 550 σελίδων , το οποίο παρέλαβε στη συνέχεια ο Στόουν και το ξανάγραψε , συμπυκνώνοντάς σε κανονικού μήκος σενάριο .
Οι Στόουν και Σκλαρ χρησιμοποίησαν σύνθετους χαρακτήρες , με πιο σημαντικό τον χαρακτήρα του κυρίου X , τον οποίο υποδύθηκε ο Ντόναλντ Σάδερλαντ .
Αυτή ήταν μια τεχνική η οποία επικρίθηκε από τον Τύπο . Ήταν ένας συνδυασμός Ρίτσαρντ Κέις Νέιτζελ και του συνταξιούχου της Πολεμικής Αεροπορίας συνταγματάρχη Φλέτσετ Προύτι , ενός άλλου σύμβουλου για την ταινία και ο οποίος υπήρξε στρατιωτικός σύνδεσμος μεταξύ της CIA και του Πενταγώνου .
Για τον Στόουν , η συνάντηση με τον Προύτι ήταν « ένα από τα πιο εντυπωσιακά απογεύματα που έχω περάσει ποτέ .
Λίγο πολύ , όπως συμβαίνει στην ταινία , απλά άρχισε να μιλά » .
Σύμφωνα με τον Στόουν : Νομίζω ότι αυτό ήταν στο πνεύμα της αλήθειας επειδή ο Γκάρισον συναντήθηκε επίσης με έναν άντρα τύπου βαθύ λαρύγγι που ονομαζόταν Ρίτσαρντ Κέις Νέιτζελ , ο οποίος ισχυρίστηκε ότι ήταν πράκτορας της CIA και ενημέρωσε τον Τζιμ για ένα μεγαλύτερο σχέδιο από αυτό του μικρόκοσμου της Νέας Ορλεάνης.Τα πρώιμα σχέδια του σεναρίου πρότειναν μια ταινία διάρκειας τεσσεράμισι ωρών με πιθανό προϋπολογισμό 40 εκατομμυρίων δολαρίων – διπλάσιο από αυτό που είχε συμφωνήσει ο Στόουν με την Warner Bros.
Ο σκηνοθέτης γνώριζε τον κινηματογραφικό μεγαλοπαραγωγό Άρνον Μίλτσαν και συναντήθηκε μαζί του για να βοηθήσει στη χρηματοδότηση της ταινίας .