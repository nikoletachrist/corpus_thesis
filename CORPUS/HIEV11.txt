Μέσα σε τέσσερις ημέρες νίκησαν τον ΕΔΕΣ .
Ο Ζέρβας , αλλά και στρατιωτικοί του ΕΛΑΣ εξέφρασαν την απορία τους γιατί τέτοιος όγκος δυνάμεων οδηγήθηκε εναντίον του ΕΔΕΣ σε ένα τόσο μικρό μέτωπο , ενώ οι Βρετανοί δε βοήθησαν τον ΕΔΕΣ καθώς θεώρησαν τη σύγκρουση άνευ σημασίας .
Τελικά ο ΕΔΕΣ υποχώρησε και κατέφυγε στην Κέρκυρα μέσω Πρέβεζας .
Στην Κρήτη η σύγκρουση ήταν περιορισμένη και μάλιστα στο Ρέθυμνο ονομάστηκε ως Γεναριανά γιατί η αιματηρή διαμάχη εκτυλίχθηκε τον Ιανουάριο του 1945 .
Ο αστικός πολιτικός κόσμος της εποχής κατηγόρησε την ηγεσία του ΕΑΜ και το ΚΚΕ για υπαναχώρηση όσον αφορά τον αφοπλισμό των ανταρτικών ομάδων και για προσχηματική αρχική συμφωνία , την οποία αρκετοί τότε απέδωσαν στο ότι αναμένονταν στην Ελλάδα πολύ περισσότερες συμμαχικές ( Βρετανικές ) δυνάμεις από αυτές που τελικά ήρθαν .
Το ΕΑΜ κατηγόρησε τους αντιπάλους του για επέμβαση ξένων δυνάμεων στα ελληνικά πολιτικά πράγματα .
Μεγάλο μέρος της Αθήνας είχε μετατραπεί σε ερείπια και πολλοί άμαχοι έχασαν τη ζωή τους από τις μάχες που διεξάγονταν στους δρόμους της Αθήνας άλλα και από τους αεροπορικούς βομβαρδισμούς των Άγγλων .
Κατά τη διάρκεια των Δεκεμβριανών μέλη της οργάνωσης ΟΠΛΑ , δολοφόνησαν έναν αριθμό αντιφρονούντων , υποστηρικτών του αστικού καθεστώτος , αλλά και αμφισβητιών της επίσημης κομματικής γραμμής του ΚΚΕ , μεταξύ των οποίων και γύρω στους 50 τροτσκιστές /αρχειομαρξιστές οι οποίοι χαρακτήριζαν τα Δεκεμβριανά ως « σταλινικό πραξικόπημα » .
Στην περιοχή των διυλιστηρίων της ΟΥΛΕΝ έλαβαν χώρα εκτελέσεις .
Ανάμεσα στα θύματα της ΟΠΛΑ ήταν : Τα γεγονότα του Δεκέμβρη του 1944 στην Αθήνα θεωρούνται από μια πλευρά των ιστορικών ως η δεύτερη φάση του Ελληνικού Εμφυλίου ( ο « δεύτερος γύρος » κατά τη μεταπολεμική οπτική ) και οδήγησαν στην τρίτη φάση ( « τρίτο γύρο » ) , που τερματίστηκε το 1949 με την ( στρατιωτική ) ήττα του ΚΚΕ .
Η σύγκρουση των Δεκεμβριανών , καθώς και οι περιπτώσεις ακραίας βίας , όχι μόνο κατά δοσίλογων , αλλά κατά υποστηρικτών της κυβέρνησης και του αστικού καθεστώτος , αύξησε το αντικομμουνιστικό μένος της αντίπαλης πλευράς και έκανε πολύ δύσκολη την προοπτική της άμβλυνσης των παθών .
Μια άλλη πλευρά των ιστορικών μιλάει ξεκάθαρα για μια ιμπεριαλιστική επέμβαση στα πεπραγμένα μιας συμμάχου χώρας , καθώς εν καιρώ πολέμου , η Βρετανία έστειλε σχεδόν 100.000 στρατό στην Ελλάδα για να υπερασπίσει τα γεωστρατηγικά συμφέροντα της .
Σημειωτέον πως ο αριθμός των στρατιωτών αυτών ήταν σαφώς μεγαλύτερος από εκείνους που εστάλησαν προς βοήθεια της Ελλάδας όταν δέχθηκε την Ιταλική επίθεση και σχεδόν όμοιος με τον αριθμό των ιταλών εισβολέων της περιόδου 1940-41 .
Στον πιο αποδεκτό « πίνακα απωλειών » των αντιμαχόμενων πλευρών στις μάχες της Αθήνας , οι βρετανικές δυνάμεις είχαν 210 νεκρούς , 55 μόνιμα αγνοούμενους και 1100 αιχμαλώτους στα χέρια του ΕΛΑΣ .
Οι κυβερνητικές δυνάμεις είχαν 3480 νεκρούς ( 889 ανήκαν στη χωροφυλακή και την αστυνομία και 2540 στα στρατιωτικά τμήματα ) και πολλούς αιχμαλώτους .
Οι απώλειες του ΕΛΑΣ υπολογίστηκαν στους 2-3 χιλιάδες νεκρούς και 7-8 χιλιάδες αιχμαλωτισθέντες , χωρίς στους τελευταίους να υπολογίζονται οι αριστεροί πολίτες και οπαδοί του ΕΑΜ που συνέλαβαν οι Βρετανοί .
Οι συνολικές απώλειες από τις 33 μέρες συγκρούσεων ανήλθαν στον αριθμό των 17.000 νεκρών , δηλαδή περισσότερων από όσους χάθηκαν στον πόλεμο του 1940-41 ( 15.000 ) .
Ο απολογισμός των Δεκεμβριανών είναι μεγαλύτερος από εκείνων των ενδοαντιστασιακών συγκρούσεων κατά τη διάρκεια της κατοχής , διότι σε ένα μήνα μαχών και συγκρούσεων σε όλη την Ελλάδα ο αριθμός των νεκρών κυμαίνεται στους 7000 άτομα .
Τα στοιχεία των αντιστασιακών οργανώσεων επιβεβαιώνουν τους αριθμούς .
Από τους 75 νεκρούς της οργάνωσης ΡΑΝ , οι 73 σκοτώθηκαν από τον ΕΛΑΣ ή την ΟΠΛΑ στα δεκεμβριανά .
Την ίδια ακριβώς περίοδο από τους 36 νεκρούς της ΠΕΑΝ , οι 16 σκοτώθηκαν από την ΟΠΛΑ .
Από τους 147 νεκρούς του 6ου Συντάγματος του ΕΛΑΣ το 54 % σκοτώθηκε κατά τα Δεκεμβριανά και το 25 % σε συγκρούσεις με τα Τάγματα Ασφαλείας .
Tο ΚΚΕ , με μοχλό το ΕΑΜ πραγματοποίησε μαζικές συλλήψεις πολιτών .
Η ομηρία -όπως χαρακτηρίστηκε- συνολικά 15.000 αιχμαλώτων οδήγησε σε πλήγμα του κύρους του ΕΑΜ .
Το ΕΑΜ δεν μπορούσε να συντηρήσει με τρόφιμα τους ομήρους , ενώ αυτοί υποχρεώθηκαν σε εξαντλητικές πεζοπορίες όπως και έγιναν εκτελέσεις ομήρων που αργοπορούσαν ή πέθαναν από τις κακουχίες .
Μεταξύ των προσωπικοτήτων που εκτέλεσαν οι ομάδες του ΕΑΜ υπήρξαν ακαδημαϊκοί ( Ιωάννης Θεοφανόπουλος πρύτανις ΕΜΠ ) , αθλητές ( Φαίνη Ξύδη ) , κ.ά. , ενώ ο ποιητής Ανδρέας Εμπειρίκος κατάφερε να δραπετεύσει. < /ref > Οι βρετανικές δυνάμεις όταν καταλάμβαναν μια περιοχή που έλεγχε το ΕΑΜ , συλλαμβάναν ως αιχμαλώτους τα άτομα της περιοχής .
Γύρω στις 12.000 αιχμάλωτοι είχαν συλληφθεί ως τις αρχές του Ιανουαρίου του 1945 .
Πολλοί από αυτούς φυλακίστηκαν σε στρατόπεδα συγκέντρωσης εντός Αττικής , ενώ άλλοι στάλθηκαν στην Ελ-Ντάμπα της Αιγύπτου .
Υπολογίζεται ότι γύρω στους 500 άμαχους έχασαν τη ζωή τους από τους βρετανικούς βομβαρδισμούς στην περιοχή της Αθήνας . Όσο υπήρχε ο κίνδυνος μιας χωριστής ειρήνης των ΗΠΑ και της Βρετανίας με την νικημένη Γερμανία , τα σοβιετικά στρατεύματα , που έως το καλοκαίρι του 1944 , είχαν προελάσει έως τα ελληνοβουλγαρικά σύνορα , δεν επρόκειτο να περάσουν την ελληνοβουλγαρική μεθόριο .
Η συνάντηση της Γιάλτας πλησίαζε και η Σοβιετική Ένωση δεν ήθελε να δυσαρεστήσει τους Βρετανούς και έτσι να διακινδυνεύσει σπουδαία συμφέροντά της σε άλλες περιοχές Μετά τα γεγονότα ο Στάλιν τήρησε μια περίεργη σιγή· απέφυγε και να επικρίνει τους Βρετανούς αλλά και να αποθαρρύνει τον ΕΛΑΣ .
Σχετικά με την στάση αυτή του Στάλιν , ο Τσώρτσιλ παρατηρεί ότι ενώ οι ΗΠΑ επέκριναν τη βρετανική παρέμβαση στην Ελλάδα , « ο Στάλιν παρέμεινε αυστηρά και πιστά προσκολλημένος στη Συμφωνία μας του Οκτωβρίου » 9 Οκτωβρίου , 1944 « Συμφωνία των ποσοστών » ( απόσυρση βουλγαρικών στρατευμάτων μέχρι τέλη Οκτωβρίου από τη Μακεδονία και Θράκη ) και κατά τη διάρκεια των πολλών εβδομάδων του αγώνα εναντίον των κομμουνιστών στους δρόμους της Αθήνας ούτε μια λέξη μομφής δεν βγήκε από την Πράβντα ή την Ισβέστια .
Ωστόσο , από τα στοιχεία που αποκαλύφθηκαν πρόσφατα , προκύπτει ότι , πριν από τη ανακωχή , η ΕΣΣΔ προειδοποίησε την ηγεσία του ΚΚΕ , μέσω του Βούλγαρου κομμουνιστή ηγέτη Γκεόργκι Δημητρόφ , να μη περιμένει καμιά βοήθεια .
Ο Στάλιν είχε τηρήσει αυστηρά τη συμφωνία των ποσοστών και στις έξι εβδομάδες που είχαν διαρκέσει οι μάχες εναντίον του ΕΛΑΣ στην Αθήνα , η Ισβέστια και η Πράβντα δεν αναφέρθηκαν στο γεγονός .
Στις δύο όμως βαλκανικές χώρες της Μαύρης Θάλασσας ( Βουλγαρία , Ρουμανία ) , ακολουθούσε αντίθετη πορεία .
Αν όμως τον πίεζαν μπορεί να έλεγε : « Εγώ δεν επεμβαίνω σε ό , τι κάνετε στην Ελλάδα .
Επομένως , για ποιο λόγο εσείς δε με αφήνετε να δράσω ελεύθερα στη Ρουμανία ; » .
Τον Απρίλιο του 1945 ο Τσώρτσιλ , σε επιστολή του προς τον Στάλιν , αναγνωρίζει την « κατανόηση » ( consideration ) που έδειξε ο δεύτερος για τη στρατιωτική επέμβαση της Βρετανίας εναντίον του ΕΑΜ-ΕΛΑΣ .
Προσθέτει ότι δεν τον ενδιαφέρει αν η Ελλάδα γίνει βασίλειο ή δημοκρατία , αλλά ότι ελπίζει να γίνουν δίκαιες και ελεύθερες εκλογές στους επόμενους μήνες , και ότι σκοπεύει να καλέσει και εκπροσώπους της Σοβιετικής Ένωσης και των ΗΠΑ ως παρατηρητές .
Οι Βρετανοί αντίθετα , μετά τον αρχικό αιφνιδιασμό τους , παρουσιάστηκαν αποφασισμένοι σε μέγιστο βαθμό .
Ο Τσώρτσιλ είχε ενισχύσει τη θέση του με την αγγλοσοβιετική συμφωνία της Μόσχας της 9ης Οκτωβρίου 1944 , που αφορούσε τα Βαλκάνια , και περιελάμβανε την άμεση απόσυρση , μέχρι τέλος Οκτωβρίου , των βουλγαρικών στρατευμάτων από τις περιοχές της Μακεδονίας και Θράκης , ενώ το ΚΚΕ σε αντιστάθμισμα , ζήτησε από το Βουλγαρικό Κομμουνιστικό Κόμμα την αποστολή μεγάλης ποσότητας όπλων και πυρομαχικών , για να λάβει αρνητική απάντηση στις 21 του ίδιου μήνα .
Το αιτιολογικό ήταν οι κίνδυνοι διεθνών επιπλοκών αλλά και η ίδια η έλλειψη όπλων .
Ο Τσώρτσιλ διέταξε την κατάπνιξη της εξέγερσης και σε σχετικό μήνυμά του προς το στρατηγό Σκόμπι ανέφερε επί λέξει : « Μη διστάσετε να ενεργήσετε ωσάν να ευρίσκεστε σε μια κατακτημένη πόλη όπου έχει ξεσπάσει μια τοπική εξέγερσις. » Τον ίδιο καιρό τηλεγράφησε στον Βρετανό πρέσβη στην Αθήνα σερ Ρέτζιναλντ Λήπερ ( Sir Reginald Leeper ) ότι αυτός και ο Παπανδρέου έπρεπε να ακολουθήσουν τις διαταγές του Σκόμπι για όλα τα θέματα που αφορούσαν τη δημόσια τάξη και ασφάλεια Ακόμα , στα απομνημονεύματά του σημειώνει σχετικά : « Δεν έχει νόημα να κάνεις τέτοια πράγματα με ημίμετρα. » Επιδιώκοντας δε να εισπράξει τη συμπαράσταση του Αμερικανού προέδρου Φ.
Ρούζβελτ για την επέμβασή του στην Ελλάδα , ο Τσώρτσιλ δεν δίστασε να ψεύδεται εσκεμμένα σε μήνυμά του προς αυτόν , αναφέροντας απώλειες δήθεν 40.000 βρετανών στρατιωτών στην προσπάθεια υπεράσπισης της Ελλάδας κατά την προσβολή της από τις δυνάμεις του Άξονα κατά την περίοδο 1940 -41 .
Στις 18/1/1945 ο Βρετανός πρωθυπουργός μίλησε ενώπιον της Βουλής των Κοινοτήτων και έδωσε εξηγήσεις όσον αφορά την πολιτική του σχετικά με την κατάσταση στην Ελλάδα και τα Δεκεμβριανά στην Αθήνα .
Ο Τσώρτσιλ αμύνθηκε της πολιτικής του και προχώρησε σε κριτική του ΕΛΑΣ . « Μετέβημεν εἰς τὴν Ἑλλάδα μὲ τὴν πρόθεσιν νὰ βοηθήσωμεν τὴν Ἑλληνικήν Κυβέρνησιν , ἡ ὁποίαν ἀντιμετώπιζε τὴν σύγχυσιν ποὺ εἶχε προκαλέσει εἰς τὴν χώραν ὁ τρόμος τῶν Γερμανῶν . [ … ] Εἴχομεν προμηθεύσει εἰς τοὺς ἄνδρας αὐτοὺς ὅπλα εἰς σημαντικὰς ποσότητας , μὲ τὴν ἐλπίδα ὅτι θὰ ἐμάχοντο κατὰ τῶν Γερμανῶν . [ … ] Δὲν ἐπρόκειτο νὰ ἐπιτεθοῦν κατὰ τῶν Γερμανῶν , ἀλλὰ κατὰ μέγα μέρος ἔλαβον ἁπλῶς τὰ ὅπλα αὐτὰ καὶ ἐνήδρευον περιμένοντας τὴν στιγμὴν νὰ καταλάβουν τὴν ἀρχὴν καὶ νὰ κάμουν τὴν Ἑλλάδα κομμουνιστικὸ κράτος μὲ ὁλοκληρωτικὴν ἐκκαθάρισιν ὅλων τῶν αντιθέτων . [ … ] Ὁ ἐξοπλισμένος ΕΛΑΣ κατὰ τὴν τελευταίαν διετίαν ἔπαιξε πολὺ μικρὸν ρόλον εἰς τὸν ἀγώνα κατὰ τῶν Γερμανῶν .
Δὲν δύναμαι νὰ ἐξάρω τὸν ρόλον του , ὅπως θὰ ἔπραττον ἀποτίων φόρον θαυμασμοῦ εἰς τοὺς ἡρωικοὺς Γάλλους Μακὶ καὶ τοὺς Βέλγους τοιούτους. » Η επέμβαση των Βρετανών στα εσωτερικά ζητήματα της Ελλάδας και γενικά στην απελευθερωμένη Ευρώπη , αντίθετα με όσα προβλέπονταν περί σεβασμού της επιθυμίας των λαών στη Χάρτα του Ατλαντικού , προκάλεσε μια θυελλώδη συνεδρίαση του αγγλικού κοινοβούλιου στις 8 Δεκεμβρίου , όταν ο βουλευτής των Εργατικών Σέυμορ Κοκς έφτασε στο σημείο να παραλληλίσει τις ενέργειες του Ουίνστον Τσώρτσιλ να επιβάλει τις κυβερνήσεις της αρεσκείας του , με εκείνες του Αδόλφου Χίτλερ να διορίζει γκάουλάιτερ στις κατεχόμενες από τον Άξονα χώρες .
Με προσωπική του διαταγή ο Σιάντος , ως γραμματέας του ΚΚΕ , και δίχως να συγκροτηθεί κανένα συλλογικό όργανο του ΚΚΕ ή του ΕΑΜ , ανασυγκρότησε την Κεντρική Επιτροπή του ΕΛΑΣ ενώ παράλληλα απαγόρευσε κάθε εμπλοκή του Γενικού Στρατηγείου του ΕΛΑΣ .
Στην Κεντρική Επιτροπή του ΕΛΑΣ τοποθετήθηκαν μη κομματικά στελέχη ( σε μια προσπάθεια να μην εκτραπούν οι συγκρούσεις ) με επικεφαλής τον ίδιο τον Σιάντο και τους αξιωματικούς Μάντακα και Χατζημιχάλη .
Επιτελάρχης της Κεντρικής Επιτροπής διορίστηκε ο Κωνσταντίνος Λαγγουράνης , πρώην υποδιοικητής του 5/42 Συντάγματος , ενώ ήταν περαστικός από την Αθήνα .
Μάλιστα , η συμμετοχή του σε αυτήν την νευραλγική θέση προκάλεσε αντιδράσεις , επειδή ο αδερφός του υπηρετούσε στην Αμερικανική Αποστολή στην Ελλάδα .
Το Α΄ Σώμα Στρατού , είχε στα χαρτιά μία καταγεγραμμένη δύναμη που πλησίαζε τις 20.000 γυναίκες και άνδρες , διέθετε όμως μόλις 6.000 όπλα με ελάχιστα πυρομαχικά .
Οι μονάδες της Στερεάς , η 2η και η 13η Μεραρχία είχαν περίπου 5.000 ενόπλους κοντά στην Αθήνα ( το 2ο Σύνταγμα αφοπλίστηκε πριν την σύγκρουση ) .
Στη διάρκεια των μαχών έφθασαν στην Αθήνα μονάδες από την Πελοπόννησο , τη Στερεά ή και τη Θεσσαλία , η Ταξιαρχία Ιππικού και το 54ο Σύνταγμα· συνολικά 6.000 έως 7.000 ένοπλοι .
Το σύνολο των δυνάμεων του ΕΛΑΣ αποτελούνταν από το Α΄ Σώμα Στρατού , την 2η Μεραρχία , το 52ο Σύνταγμα Πεζικού , την 8η Ταξιαρχία , την Εθνική Πολιτοφυλακή κ.ά . μονάδες .
Σε συνάντηση στις 7/12 μελών του Πολιτικού Γραφείου και της Κεντρικής Επιτροπής του ΚΚΕ , ο Σιάντος έγινε αποδέκτης κριτικής του Ιωαννίδη — με την οποία συμφώνησαν τα υπόλοιπα μέλη — ότι παρασύρθηκε από τις διαθέσεις του εξαγριωμένου εαμικού πλήθους και ενέπλεξε τον ΕΛΑΣ στην σύγκρουση με τις βρετανικές δυνάμεις οδηγώντας στη διάσπαση του μετώπου του ΕΑΜ .
Ο επιτελικός αξιωματικός του ΕΛΑΣ Θεόδωρος Μακρίδης είχε προβλέψει εγκαίρως ότι είναι « λίαν ενδεχομένη βρετανική ένοπλος επέμβασις » και είχε καλέσει την ηγεσία του ΚΚΕ να πάρει μέτρα για αντιπαράθεση με τους Βρετανούς .
Αντίθετα το ΚΚΕ απέκοψε το Γενικό Στρατηγείο του ΕΛΑΣ που είχε μέλη τους οπαδούς της σύγκρουσης Στέφανο Σαράφη και Άρη Βελουχιώτη .
Οι βρετανικές υπηρεσίες ενημέρωναν τακτικά τον αρχιστράτηγο Σκόμπι για τις κινήσεις του Βελουχιώτη σε όλη τη διάρκεια των Δεκεμβριανών . Όταν ο τελευταίος προσέγγισε τη Θήβα στις 5/1/1945 , το ΚΣ του ΕΛΑΣ και το ΠΓ του ΚΚΕ του απαγόρευσαν περαιτέρω εμπλοκή .
Ο Σκόμπυ στις 2/12/1944 ζήτησε από την S.O.E . τη διερεύνηση της δυνατότητας χαρακτηρισμού του Βελουχιώτη ως « εγκληματία πολέμου » . Ήδη από το 1943 η Βρετανική πλευρά είχε προσανατολιστεί στην αποστολή στρατευμάτων μετά την Απελευθέρωση ώστε να μην πληγούν τα συμφέροντα της Αυτοκρατορίας στην Ελλάδα .
Σε σημείωμα στον Ήντεν ο Τσώρτσιλ έγραψε στις 6 Αυγούστου 1944 : « Είτε θα υποστηρίξουμε τον Παπανδρέου , αν χρειαστεί και με τη βία όπως έχουμε συμφωνήσει , είτε θα πάψουμε να έχουμε τις οποιεσδήποτε βλέψεις στην Ελλάδα » . Άλλωστε και ο πρωθυπουργός της Ελλάδας Παπανδρέου σε επιστολές προς τον Τσώρτσιλ στις 21 Αυγούστου του 1944 εξηγούσε πως « ήταν απαραίτητο να δημιουργήσει έναν Εθνικό Στρατό και Αστυνομία , και για να επιτύχει αυτόν τον στόχο θα ήταν απαραίτητη η βρετανική ένοπλη βοήθεια » .
Στην Αθήνα και στον Πειραιά , οι βρετανικές δυνάμεις αποτελούνταν από μία ελλειπή ταξιαρχία τεθωρακισμένων , την 23η με μία ίλη αρμάτων Sherman των 35 τόνων .
Παράλληλα μεγάλο μέρος των μονάδων της ταξιαρχίας ήταν διάσπαρτες στην Πελοπόννησο και την Στερεά Ελλάδα .
Υπήρχαν επίσης η προετοιμαζόμενη για μετάβαση στην Ιταλία 2η Ταξιαρχία Αλεξιπτωτιστών μειωμένης σύνθεσης ( δύο τάγματα αλεξιπτωτιστών με δύο λόχους το καθένα , έναντι προβλεπομένης σύνθεσης τριών λόχων ανά τάγμα ) καθώς και δύο τάγματα της 139ης Ταξιαρχίας της 46ης Μεραρχίας Πεζικού τα οποία αφίχθησαν αεροπορικώς στις 3 Δεκεμβρίου για να αντικαταστήσουν τους αλεξιπτωτιστές που επρόκειτο να αναχωρήσουν .