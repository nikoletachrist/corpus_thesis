Το περιβαλλοντικό ηλεκτρονικό μικροσκόπιο σάρωσης ( ΠΗΜΣ ) αντιστοιχεί στον αγγλικό όρο `` environmental scanning electron microscope ( ESEM ) '' και αναφέρεται σε μια νέα κατηγορία ηλεκτρονικού μικροσκοπίου σάρωσης ( ΗΜΣ ) .
Συγκεκριμένα , ενώ στο ΗΜΣ το εξεταζόμενο αντικείμενο πρέπει αναγκαστικά να ευρίσκεται σε συνθήκες κενού ( δηλαδή πολύ χαμηλής πίεσης ) , αντίθετα , στο ΠΗΜΣ το αντικείμενο ευρίσκεται σε αέριο περιβάλλον σχετικά υψηλής πίεσης .
Η διαφορά είναι θεμελιώδης , διότι αντικείμενα στο κενό συνήθως απέχουν πολύ από τη φυσική τους κατάσταση και παραμορφώνονται , ή είναι αδύνατον να εξεταστούν , ενώ στο περιβαλλοντικό αέριο του ΠΗΜΣ μπορούν να μελετώνται όπως ακριβώς υπάρχουν . Έτσι , αντικείμενα υγρά αλλά και μονωτικά είναι πλέον δυνατόν να εξεταστούν χωρίς την ανάγκη καμίας προετοιμασίας .
Παρά το γεγονός ότι υπήρχαν προηγούμενες επιτυχίες απεικόνισης υγρών δειγμάτων πρώτα και κύρια με ηλεκτρονικά μικροσκόπια διερχόμενης δέσμης και αργότερα λιγότερο με ΗΜΣ , το ΠΗΜΣ τελικά εξελίχθηκε σε ολοκληρωμένο μηχάνημα με νέους εξειδικευμένους ανιχνευτές ηλεκτρονίων ( αντί του τυποποιημένου Everhart-Thornley ανιχνευτή που λειτουργεί μόνο στο κενό ) και βελτιστοποιημένων συστημάτων διαφορικής άντλησης , που επιτρέπουν την μεταφορά της δέσμης ηλεκτρονίων από το υψηλό κενό της κολόνας στο διατηρούμενο σε υψηλή πίεση θάλαμο δοκιμίων .
Αυτή η καινούργια τεχνολογία μελετήθηκε και αναπτύχθηκε από τον Γεράσιμο Δανηλάτο αρχικά στο Πανεπιστήμιο της Νέας Νότιας Ουαλίας του Σύδνεϋ Αυστραλίας .
Οι πρώτες εργασίες για να υπερπηδηθεί το εμπόδιο του κενού στην εξέταση των περισσοτέρων αντικειμένων ξεκίνησαν από τον ίδιο τον εφευρέτη και δημιουργό του πρώτου πειραματικού ΗΜΣ , τον Μάνφρεντ φον Αρντέννε ( Manfred von Ardenne ) .
Κάμποσα χρόνια αργότερα ακολούθησαν εργασίες με ηλεκτρονικά μικροσκόπια διερχόμενης δέσμης που δεν χρειάζονταν μετατροπές εφόσον τα δοκίμια παρέμεναν κλεισμένα μέσα σε μία μικρο-περιβαλλοντική κυψέλη , την οποία μπορούσε να διασχίσει η δέσμη πολύ μεγάλης ταχύτητας ( ενέργειας ) .
Οι κυψελίδες αυτές κατασκευάζονταν είτε με λεπτά υμένια , είτε με πολύ μικρές οπές ( ανοίγματα-διαφράγματα ) που επέτρεπαν την διέλευση της δέσμης ενώ διατηρούσαν το δοκίμιο στην υγρή φάση και το μικροσκόπιο στον κενό .
Οι προσπάθειες αυτές επέστρεψαν στο ΗΜΣ από την δεκαετία του 1970 όταν ο Λέην ( Lane ) πέτυχε μερικές εικόνες υγρών δοκιμίων πάνω σε ειδικά διασκευασμένο στήριγμα , το οποίο εκτόξευε υδρατμούς σε μικρή ποσότητα και επικεντρωμένους μόνο στην άμεση μικρο-περιοχή του δοκιμίου , ενώ ταυτόχρονα οι αντλίες κενού κατόρθωναν να διατηρούν το απαιτούμενο κενό στον υπόλοιπο θάλαμο .
Ο Σαχ ( shah ) πρώτα σε μία πατέντα και μετά σε μία δημοσίευση χρησιμοποίησε παρόμοιες κυψέλες στο ΗΜΣ χρησιμοποιώντας τη μέθοδο των μικρών οπών και τη χρήση του ρεύματος δοκιμίου για ανίχνευση .
Ο Σπίβακ και συνεργάτες ( Spivak et al . ) επίσης χρησιμοποίησαν τη μέθοδο διαφόρων κυψελών με οπές ή μεμβράνες για το διαχωρισμό του κενού από το υγρό μικρο-περιβάλλον των δοκιμίων .
Το 1974 , Ο Ρόμπινσον ( Robinson ) χρησιμοποίησε τα οπισθοσκεδαζόμενα ηλεκτρόνια ( ΟΣΗ ) και πέτυχε εικόνες υγρών αντικειμένων με την χρήση μιας μικρής οπής που διαχώριζε τους υδρατμούς του θαλάμου δοκιμίου από την υπόλοιπη κολόνα .
Ο θάλαμος έπρεπε να ψύχεται και η πίεση να μένει γύρω στα 600 Pa ( Πασκάλ ) .
Παρ ' όλα αυτά , καμία από τις προηγούμενες προσπάθειες δεν αρκούσαν για την κατασκευή ενός νέου οργάνου για γενική χρήση , είτε διότι τα συστήματα ήταν ασταθή , είτε ανεπαρκή .
Στην αρχή του 1978 , Ο Δανηλάτος ( Danilatos ) ανέλαβε να εμβαθύνει στην εργασία που είχε δοκιμάσει ο Ρόμπινσον και δημοσίευσε την πρώτη εμπεριστατωμένη μελέτη τον επόμενο χρόνο .
Με αυτή την εργασία μπορούσε το ΗΜΣ να λειτουργεί με το θάλαμο σε σχετικά πολύ υψηλές πιέσεις μέχρι τα 7000 Pa , σε θερμοκρασία δωματίου , με την χρήση ΟΣΗ , κάτω από σταθερές και αναπαραγώγιμες συνθήκες .
Αμέσως μετά , ο Δανηλάτος εργαζόμενος ανεξάρτητα πλέον παρουσίασε μία σειρά δημοσιεύσεων αρχίζοντας με την εφεύρεση του `` ατμοσφαιρικού ηλεκτρονικού μικροσκοπίου σάρωσης '' , με το οποίο κατέστη δυνατή η φωτογράφηση αντικειμένων μέχρι και ατμοσφαιρική πίεση ( 100 kPa ) , δηλαδή σε συνθήκες εκτός θαλάμου μικροσκοπίου .
Στα πρώτα χρόνια , κύρια μέριμα ήταν η βελτιστοποίηση των συστημάτων διαφορικής άντλησης και ανιχνευτών ΟΣΗ , ώστε να διεξάγεται η χρήση του οργάνου πιο εύκολα , με εικόνες να δείχνουν αντίθεση και διάκριση στο μέγιστο δυνατό βαθμό .
Σταθμός στις εξελίξεις υπήρξε η εισαγωγή νέας τεχνικής στη ανίχνευση δευτερογενών ηλεκτρονίων ( ΔΗ ) και άλλων εκπομπών μέσα στο αέριο περιβάλλον από το ίδιο το αέριο , που ονομάστηκε αέριος ανιχνευτής ( ΑΑ ) του ΠΗΜΣ .
Αυτές και άλλες εργασίες αναλύονται σε δύο βασικά κεφάλαια και είχαν το αποτέλεσμα να προσελκύσουν το ενδιαφέρον για βιομηχανοποίση του ΠΗΜΣ από μία Αμερικανική εταιρεία επιχειρηματικού κεφαλαίου ( ElectroScan Corporation ) με το κλείσιμο της δεκαετίας του 1980 .
Την εταιρεία αυτή διαδέχτηκε η Φίλιπς ( Philips ) και μετά η FEI .
Μετά τη λήξη των αρχικών πατέντων , σήμερα και άλλες εταιρίες διαθέτουν παρόμοια μηχανήματα όπως η Zeiss και η Hitachi .
Σαν συνέπεια , το ΠΗΜΣ χρησιμοποιείται από μεγάλο αριθμό οργανισμών , ινστιτούτων και πανεπιστημίων με μεγάλο αριθμό εφαρμογών , δημοσιεύσεων , αλλά και κάμποσων διδακτορικών ερευνών .
Το ΠΗΜΣ είναι επέκταση του ΗΜΣ με την έννοια ότι το πρώτο καταργεί το κενό του δεύτερου προσθέτοντας έτσι μία καινούργια διάσταση .
Επομένως , για την κατανόηση και περιγραφή του είναι αναγκαία η αναφορά πρώτα στο ΗΜΣ , ενώ στο παρόν λήμμα δίδονται τα ειδικά χαρακτηριστικά και λειτουργία του ΠΗΜΣ .
Σε συντομία , το μηχάνημα διαθέτει μία λεπτή ηλεκτρονική δέσμη , η οποία σαρώνει σημείο-σημείο , γραμμή-γραμμή ένα μικρό ορθογώνιο πλαίσιο στην επιφάνεια του εξεταζομένου αντικειμένου , τα ηλεκτρόνια αντιδρούν με το υλικό μέχρις ενός μικρού βάθους και δημιουργούνται διάφορες εκπομπές χαρακτηριστικές των ιδιοτήτων του σώματος .
Αυτές ανιχνεύονται με κατάλληλα μέσα , τα οποία παράγουν ένα ηλεκτρικό σήμα εξόδου που χρησιμοποιείται για τη διαμόρφωση της έντασης του σήματος προβολής σε μία οθόνη υπολογιστή ή τηλεόρασης . Έτσι , δημιουργείται ένα είδωλο-εικόνα σε αντιστοιχία με το σαρωνόμενο μικρο-πλαίσιο στην επιφάνεια του δοκιμίου .
Στη συνέχεια περιγράφεται πώς επιτυγχάνεται συμβιβασμός αυτής της λειτουργίας με την συνύπαρξη αερίου περιβάλλοντος στο θάλαμο δοκιμίων Το κενό της κολόνας διαχωρίζεται από το αέριο περιβάλλον του θαλάμου δοκιμίων με δύο ομοαξονικά ανοίγματα ( διαφράγματα ) σε ορισμένη απόσταση , ώστε το αέριο που διαφεύγει δια μέσου του πρώτου κάτω ανοίγματος , να αντλείται γρήγορα πλαγίως από μία αντλία κενού , χωρίς να προλαβαίνει να διαχέεται σημαντικό ποσό αερίου δια μέσου του δεύτερου ανοίγματος που συγκοινωνεί με το κενό της κολόνας .
Σκοπός της διάταξης αυτής είναι να επιτρέπει τη διέλευση της ηλεκτρονικής δέσμης από πάνω προς τα κάτω κατά μήκος του κοινού άξονα , ενώ ταυτόχρονα να μην επιτρέπει την καταστροφή του κενού μέσα στην κολόνα που είναι απαραίτητο για την γένεση , προώθηση και εστίαση της ηλεκτρονικής δέσμης .
Η διάταξη αυτή αναφέρεται ως διαφορική άντληση δύο σταδίων , διότι η πίεση p0 του περιβαλλοντικού αερίου υποβιβάζεται δια μέσου του πρώτου διαφορικού διαφράγματος ( ΔΔ ) ( pressure limiting aperture , PLA1 ) κατά δύο τάξεις μεγέθους στην p1 και συνέχεια δια μέσου του δευτέρου διαφορικού διαφράγματος ( PLA2 ) κατά τρεις και περισσότερες τάξεις μεγέθους στη επιθυμητή πίεση κενού της τάξης p2=10−4 , ή και χαμηλότερα .
Αυτό είναι αρκετό για την χρήση πιστολιού βολφραμίου ( W ) και LaB6 , ενώ για χρήση πιστολιού εκπομπής πεδίου ( field emission ) προστίθεται ένα ή περισσότερα διαφορικά στάδια άντλησης .
Η ηλεκτρονική δέσμη διέρχεται απρόσκοπτα μέσα από την κολόνα , αλλά στο μεσοδιάστημα μεταξύ των δύο διαφραγμάτων αρχίζει να χάνει ηλεκτρόνια λόγω των προσκρούσεων με τα σωματίδια ( μόρια ή άτομα ) του αερίου έστω και στην χαμηλή ενδιάμεση πίεση .
Δια τούτο , η απόσταση αυτή πρέπει να διατηρείται όσο το δυνατό πιο μικρή , αλλά όχι αυθαίρετα μικρή , διότι το αέριο από το πρώτο διάφραγμα σχηματίζει μία υπερηχητική εκτόξευση αερίου ( jet ) , ή οποία προσκρούει στο δεύτερο διάφραγμα , δημιουργεί ένα κρουστικό κύμα και αυξάνει την διαρροή αερίου στην κολόνα .
Με τη σωστή διάταξη διαφορικής άντλησης , γίνεται δυνατή η μεταφορά της δέσμης στο θάλαμο δοκιμίου .
Το διπλό στάδιο διαφορικής άντλησης είναι ελάχιστη απαίτηση για τη σωστή λειτουργία , διότι η απλή με ένα μόνο διάφραγμα ( όπως του Ρόμπινσον ) διαρρέει αέριο στην κολόνα , προκαλεί αστάθεια και το σύστημα σταματάει σε λίγα λεπτά πριν προλάβουμε να επαναλάβουμε την απεικόνιση .
Η ηλεκτρονική δέσμη κατά τη μεταφορά της από το κενό της κολόνας αρχίζει να χάνει ηλεκτρόνια από τη στιγμή που έρχεται σε επαφή με τα σωματίδια του αερίου , δηλαδή στο διάστημα από το PLA2 μέχρι το δοκίμιο .
Ο ρυθμός απώλειας ηλεκτρονίων είναι συνάρτηση της πυκνότητας και φύσης του αερίου καθώς και τής ενέργειας της δέσμης συνήθως εκφραζόμενης σε kV ηλεκτρικού δυναμικού .
Η πυκνότητα του αερίου είναι ομοιογενής μέσα στο θάλαμο δοκιμίου , αλλά αρχίζει να μεταβάλλεται όσο πλησιάζουμε από κάτω σε απόσταση μικρότερη από μία ή δύο διαμέτρους του PLA1 .
Από εκεί και πάνω κατά μήκος του άξονα z η αριθμητική πυκνότητα n ( z ) μειώνεται μέχρι σχεδόν να μηδενιστεί καθώς πλησιάζουμε το PLA2 και πάνω .
Η απώλεια ηλεκτρονίων της δέσμης με αρχικό ρεύμα I 0 είναι εκθετική , ώστε το ανέπαφο διερχόμενο ρεύμα I ορίζει το κλάσμα διαπερατότητας f ( transmission rate ) : f = I I 0 = e x p ( − m ) όπου ο μέσος αριθμός προσκρούσεων m ανά ηλεκτρόνιο με ενεργό διατομή αερίου σ υπολογίζεται από τη σχέση : m = σ ∫ n ( z ) d z Με τον τρόπο αυτό υπολογίζουμε , για παράδειγμα , τη διαπερατότητα της δέσμης σε αργό αέριο κατά μήκος του άξονα και δια μέσου του PLA1 στη διπλανή γραφική παράσταση .
Οι καμπύλες αντιστοιχούν σε διαφορετικές ενέργειες δέσμης , που αντιστοιχούν σε διαφορετικές ενεργές διατομές του αερίου .
Από αυτό βλέπουμε , ότι η δέσμη ταξιδεύει μέσα στο αέριο του θαλάμου για αρκετή απόσταση διατηρώντας ένα σημαντικό κλάσμα ηλεκτρονίων εντελώς ανέπαφο από το αέριο .
Αυτό ακριβώς το κλάσμα μπορεί να χρησιμοποιηθεί για το σχηματισμό ειδώλου όπως ακριβώς στο κενό , δηλαδή όπως στο συμβατικό ΗΜΣ .
Κατά καλή φυσική τύχη , αυτό είναι δυνατό , επί πλέον διότι τα σκεδαζόμενα ηλεκτρόνια που αφαιρούνται από τη δέσμη κατανέμονται πολύ μακρυά και αραιά στην επιφάνεια του αντικειμένου , συγκεκριμένα , σε σημαντικό αριθμό τάξεων μεγέθους και ως προς την ένταση και ως προς τη χωρική κατανομή .
Αυτό σημαίνει , ότι τα σκεδαζόμενα ηλεκτρόνια δεν συνεισφέρουν στην αντίθεση του ειδώλου παρά δημιουργούν μόνο ένα σταθερό θόρυβο φόντου που αφαιρείται ηλεκτρονικά απλώς με αφαίρεση της συνιστώσας του σταθερού δυναμικού σήματος .
Συνοπτικά , έτσι έγινε δυνατή η χρήση του ΗΜΣ με την παρουσία αερίου , αλλά η λειτουργία αυτή καθορίζεται από τη σωστή εκλογή παραμέτρων αερίου , πίεσης , απόστασης , οπής , διαφορικής άντλησης και δυναμικού επιτάχυνσης της ηλεκτρονικής δέσμης .
Το σύνολο αυτών των παραμέτρων καθορίζεται με τον καινοτόμο ορισμό της συνθήκης ολιγοσκεδασμού , ο οποίος ποσοτικά ορίζεται με τη συνθήκη να έχουμε : f > 0.05 ή m < 3 καθεστώς ολιγοσκεδασμού και συνθήκη ΠΗΜΣ Παράλληλα με την ύπαρξη ενός ασκέδαστου κλάσματος της εισερχόμενης στο θάλαμο δέσμης , τα σκεδαζόμενα ηλεκτρόνια σχηματίζουν αυτό που έχει επικρατήσει να αποκαλείται ηλεκτρονική φούστα ( electron skirt ) με τον τρόπο που περιβάλλει τη χρήσιμη κεντρική στήλη της δέσμης ( electron pencil , probe ) .
Βλέπε επίσης ηλεκτρονικό μικροσκόπιο σάρωσης Η ηλεκτρονική δέσμη , δηλαδή το ασκέδαστο κλάσμα της που προσπίπτει στη επιφάνεια του αντικειμένου που βρίσκεται μέσα στο αέριο περιβάλλον , αντιδρά με τον ίδιο τρόπο όπως και στο συμβατικό ΗΜΣ .
Από την αλληλεπίδραση παράγονται διάφορες εκπομπές , όπως οπισθοσκεδάζόμενα ηλεκτρόνια ( ΟΣΗ ) ( backscattered electrons , BSE ) , δευτερογενή ηλεκτρόνια ( ΔΗ ) ( secondary electrons , SE ) , ακτίνες Χ ( X-rays ) και καθοδοφωτοβολία ( ΚΦ ) ( cathodoluminescence , CL ) .
Στο τμήμα αυτό , η διαφορά από το ΗΜΣ έγκειται στην τροποποίηση ή και την καινοτόμηση νέων ανιχνευτών/τεχνικών που προσιδιάζουν στο ΠΗΜΣ .
Η πρώτη και πιο εύκολη ανίχνευση είναι αυτή των ΟΣΗ , διότι από τη φύση τους έχουν μεγάλη ενέργεια της ίδιας τάξης με την χρησιμοποιούμενη δέσμη . Έτσι μπορούν να διασχίζουν το αέριο από μόνα τους χωρίς άλλη βοήθεια και να προσκρούουν παρόμοιους ανιχνευτές με το ΗΜΣ , αλλά με κατάλληλη προσαρμογή .
Ο γνωστός ανιχνευτής των Everhadt-Thornley μπορεί να χρησιμοποιηθεί στο ΗΜΣ και σαν ανιχνευτής ΟΣΗ με μηδέν δυναμικό στο πλέγμα του , αλλά η συλλεκτική του ικανότητα είναι μειωμένη , ενώ στο ΠΗΜΣ θα ήταν ακόμη χειρότερη λόγω του περιορισμένου χώρου εργασίας .
Μια καλυτέρευση παρουσιάζει ο ανιχνευτής `` Ρόμπινσον '' που έχει αυξημένη συλλεκτικότητα , αλλά αυτός είναι σχεδιασμένος για μικρές σχετικά πιέσεις μέχρι 100 Pa περίπου , μόνο για την καταστολή αρνητικού φορτίου και μεγάλες σχετικά αποστάσεις εργασίας , όχι για τις μεγάλες πιέσεις και μικρές αποστάσεις του ΠΗΜΣ , οπότε η συλλεκτική του απόδοση μειώνεται δραματικά .
Παρόμοια φθορίζοντα υλικά έχουν τελικά προσαρμοστεί για τις ανάγκες του ΠΗΜΣ με απώτερο σκοπό τη μεγιστοποίηση της συλλεκτικότητας ΟΣΗ και την συνολική βελτιστοποίηση της λειτουργίας του ΠΗΜΣ , όπως με το παραπλήσιο σύστημα δύο συμμετρικών σφηνοειδών ανιχνευτών .
Αυτοί επιτρέπουν την ελεύθερη τοποθέτηση του δοκιμίου σε οποιαδήποτε απόσταση από το PLA1 , έχουν μέγιστη συλλεκτικότητα ΟΣΗ , μέγιστη μετάδοση του φωτεινού σήματος μέσω του οπτο-οδηγού και σύζευξης με τον φωτοπολλαπλασιαστή .
Επί πλέον , επειδή μονωτικά υλικά δεν φορτίζονται στις συνθήκες ιονισμένου αερίου του ΠΗΜΣ , οι ανιχνευτές αυτοί λειτουργούν χωρίς να χρειάζονται αγώγιμη επικάλυψη και έτσι επιτρέπουν ΟΣΗ με την χαμηλότερη δυνατή ενέργεια να ανιχνεύονται , δηλαδή συνακόλουθα επιτρέπουν και το μικρότερο δυναμικό επιτάχυνσης της δέσμης με την μικρότερη διείσδυση στο αντικείμενο .
Αυτό το δυαδικό σύστημα επιτρέπει επίσης την προσθαφαίρεση των σημάτων και έτσι μπορούμε να ξεχωρίζουμε την τοπογραφική από τη υλική διαφοροποίηση της εξεταζόμενης επιφάνειας .
Με τον τρόπο αυτό γίνεται και εισαγωγή χρώματος στο είδωλο που αντιστοιχεί στις ιδιότητες του υλικού με χρήσιμο νόημα .
Ανιχνευτές στερεού σώματος ( solid state ) για τα ΟΣΗ έχουν χρησιμοποιηθεί σε μερικά μικροσκόπια , αλλά το υλικό τους δεν είναι εύκολα προσαρμόσιμο στις αυστηρές γεωμετρικές απαιτήσεις του ΠΗΜΣ , ούτε έχει ακόμη αποδειχθεί ότι παρουσιάζουν κάποια ανωτερότητα ως προς το λόγο σήμα-προς-θόρυβο ( signal-to-noise-ratio , SNR ) σε σχέση με την αποδεδειγμένη ανώτατη απόδοση μερικών φθοριζόντων υλικών . Ένας εναλλακτικός τρόπος ανίχνευσης εκπομπών στην ηλεκτρονική μικροσκοπία προτάθηκε και δοκιμάστηκε από τον Δανηλάτο το 1983 .
Αυτό συνίσταται στην προσαρμογή γνωστών ανιχνευτών της φυσικής σωματίων για την δημιουργία εικόνων στο ΠΗΜΣ , και συγκεκριμένα στη χρήση της αρχής του θαλάμου ιονισμού ( ionization chamber ) και του αναλογικού μετρητή σωματίων ( proportional counter ) .